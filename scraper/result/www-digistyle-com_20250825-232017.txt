اطلاعات سایت

حریم خصوصی

دیجی‌استایل ضمن احترامی که برای حریم شخصی کاربران قائل است، برای خرید، ثبت نظر یا استفاده از برخی امکانات وب سایت اطلاعاتی را از کاربران درخواست می‌کند تا بتواند خدماتی امن و مطمئن را به کاربران ارائه دهد. برای پردازش و ارسال سفارش، اطلاعاتی مانند آدرس، شماره تلفن و ایمیل مورد نیاز است و از آنجا که کلیه فعالیت‌های دیجی‌استایل قانونی و مبتنی بر قوانین تجارت الکترونیک صورت می‌گیرد و طی فرایند خرید، فاکتور رسمی و بنا به درخواست مشتریان حقوقی گواهی ارزش افزوده صادر می‌شود، از این رو وارد کردن اطلاعاتی مانند نام و کد ملی برای اشخاص حقیقی یا کد اقتصادی و شناسه ملی برای خریدهای سازمانی لازم است. همچنین آدرس ایمیل و تلفن‌هایی که مشتری در پروفایل خود ثبت می‌کند، تنها آدرس ایمیل و تلفن‌های رسمی و مورد تایید مشتری است و تمام مکاتبات و پاسخ‌های شرکت از طریق آنها صورت می‌گیرد. بنابراین درج آدرس، ایمیل و شماره تماس‌های همراه و ثابت توسط مشتری، به منزله مورد تایید بودن صحت آنها است و در صورتی که این موارد به صورت صحیح یا کامل درج نشده باشد، دیجی‌استایل جهت اطمینان از صحت و قطعیت ثبت سفارش می‌تواند از مشتری، اطلاعات تکمیلی و بیشتری درخواست کند. مشتریان می‌توانند نام، آدرس و تلفن شخص دیگری را برای تحویل گرفتن سفارش وارد کنند و دیجی‌استایل تنها برای ارسال همان سفارش، از این اطلاعات استفاده خواهد کرد. همچنین دیجی‌استایل ممکن است برای ارتباط با مشتریان، بهینه سازی محتوای وب سایت و تحقیقات بازاریابی از برخی اطلاعات جمع آوری شده از کاربران استفاده کند. این اطلاعات علاوه بر موارد اشاره شده در بالا که پس از ایجاد حساب کاربری اخذ می شود شامل این موارد نیز می باشد که با نصب اپلیکشن دیجی کالا ویا استفاده از وب سایت دیجی استایل جمع‌آوری می‌شوند: نوع دستگاه، زبان و نوع سیستم عامل دستگاه شما، شناسه اندروید و شناسه تبلیغاتی اندروید ویژه دستگاه شما، جست‌وجوهای انجام شده در وب سایت دیجی استایل و نتایج انتخاب‌شده، مدت و بازه های استفاده شما از سایت، برنامه های نصب شده، اطلاعات فنی و گزارش‌های سرور شامل آدرس پروتکل اینترنت (IP)، نوع شبکه و نوع و نسخه مرورگر، اطلاعات مهم دستگاه هنگام وقفه‌ها (Crashes) شامل وضعیت روت بودن یا نبودن دستگاه، میزان کل رم و میزان فضای پر آن هنگام وقفه، روز و ساعت رخدادها، خاموش یا روشن بودن شبکه بی‌سیم، خاموش یا روشن بودن شبکه دیتا، خاموش یا روشن بودن وضعیت رومینگ . این اطلاعات در حد ضرورت و متناسب با مقاصدی از جمله مطالعه علت گزارش خطا و بهبود اشکالات سیستمی و تجربه کاربری در هنگام استفاده از وبسایت دیجی استایل و نیز تحقیقات بازاریابی و ارائه خدمات و پیشنهادات خرید مرتبط تر به کاربران جمع آوری می شود و به نحوی مورد استفاده قرار می‌گیرند که به طور مستقیم به یک شخص حقیقی مشخص و معین مرتبط نباشند. برای اطلاع رسانی رویدادها و اخبار، خدمات و سرویس‌های ویژه یا پروموشن‌ها، برای اعضای وب سایت ایمیل یا پیامک ارسال نماید. در صورتی که کاربران تمایل به دریافت اینگونه ایمیل و پیامک‌ها نداشته باشند، می‌توانند عضویت دریافت خبرنامه دیجی‌استایل را در پروفایل خود لغو کنند. توجه داشته باشید که 1000006193 تنها شماره ای هست که دیجی‌استایل از طریق آن برای کاربران و مشتریان خود پیامک (اس ام اس) ارسال می‌کند. بنابراین ارسال هرگونه پیامک تحت عنوان دیجی‌استایل ، با هر شماره دیگری تخلف و سوء استفاده از نام دیجی‌استایل است و در صورت دریافت چنین پیامکی، لطفاً جهت پیگیری قانونی آن را به info@digistyle.com اطلاع دهید. همچنین این شماره‌‌ها، سامانه ارسال پیامک است که وضعیت پردازش سفارش یا رویدادها، خدمات و سرویس‌های ویژه دیجی‌استایل را به اطلاع کاربران می‌رساند و روشن است که امکان دریافت پیام‌های شما از طریق آن وجود ندارد. دیجی‌استایل ممکن است نقد و نظرهای ارسالی کاربران را در راستای رعایت قوانین وب سایت ویرایش کند. همچنین اگر نظر یا پیام ارسال شده توسط کاربر، مشمول مصادیق محتوای مجرمانه باشد، دیجی‌استایل می‌تواند از اطلاعات ثبت شده برای پیگیری قانونی استفاده کند. حفظ و نگهداری رمز ورود بر عهده کاربران است و برای جلوگیری از هرگونه سوء استفاده احتمالی، کاربران نباید آن را برای شخص دیگری فاش کنند. دیجی‌استایل هویت شخصی کاربران را محرمانه می‌داند و اطلاعات شخصی آنان را به هیچ شخص یا سازمان دیگری منتقل نمی‌کند، مگر اینکه با حکم قانونی مجبور باشد در اختیار مراجع ذی‌صلاح قرار دهد. همچنین بدین وسیله به اطلاع کاربران رسانده می‌شود که دیجی استایل همانند سایر وب‌سایت‌ها از جمع‌آوری IP و کوکی‌ها استفاده می‌کند، کوکی فایلی است که به درخواست یک سایت، توسط مرورگر ایجاد می‌شود و به سایت امکان ذخیره بازدید‌های شما و مناسب‌سازی آنها را فراهم می‌نماید. بسیاری از مرورگرها امکان غیرفعال کردن کوکی را فراهم کرده‌اند، به این منظور می‌توانید راهنمای مرورگرها را مطالعه کنید. اما پروتکل، سرور و لایه‌های امنیتی دیجی‌استایل و روش‌های مناسب مدیریت داده‌ها اطلاعات کاربران را محافظت و از دسترسی‌های غیر قانونی جلوگیری می‌کند. در صورتی که تمایلی به دریافت ایمیل‌ها و خبرنامه های دیجی‌استایل ندارید٬ می توانید بر روی کلمه لغو عضویت در انتهای صفحه ایمیل کلیک کنید. در صورت وجود هرگونه سوال٬ لطفا با اطلاعات تماس زیر ارتباط برقرار کنید. تلفن تماس و فکس: ۹۵۱۱۹۹۰۰– ۰۲۱ (پاسخگویی ۲۴ ساعته، ٧ روز هفته) مرکز امور مشتریان: استان تهران - شهر تهران - خیابان گاندی جنوبی - نبش خیابان ۲۱ - پلاک ۲۸

در صورت وجود هرگونه سوال٬ لطفا با اطلاعات تماس زیر ارتباط برقرار کنید.

تلفن تماس و فکس: ۹۵۱۱۹۹۰۰– ۰۲۱ (پاسخگویی ۲۴ ساعته، ٧ روز هفته) مرکز امور مشتریان: استان تهران - شهر تهران - خیابان گاندی جنوبی - نبش خیابان ۲۱ - پلاک ۲۸