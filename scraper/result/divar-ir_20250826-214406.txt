دیوار من
پیگیری درخواست
پشتیبانی
حساب کاربری، چت، تماس ناشناس
سیاست‌نامه حریم خصوصی
سیاست‌نامه حریم خصوصی

مقدمه:

دیوار همواره حریم خصوصی کاربران خود را محترم می‌شمارد و به حفاظت از اطلاعات شخصی‌ای که به آن سپرده می‌شود متعهد است. در عین حال، بر اساس قوانین موضوعه، مکلف به جمع‌آوری و نگهداری اطلاعات کاربران است. همچنین در راستای اهداف مشروع و بهبود عملکرد خود، اقدام به پردازش این داده‌ها می‌کند.
دیوار صرفاً در صورت دریافت دستور قضایی و در حدود قوانین، اطلاعات کاربران خود را در اختیار مقام قضایی قرار می‌دهد. استفاده از دیوار بیانگر موافقت شما با این سند بوده و مطالعه آن جهت آگاهی از سیاست‌های دیوار درباره جمع‌آوری و پردازش اطلاعات کاربران ضروری است.

 

اطلاعاتی که از کاربر جمع‌آوری می‌گردد:

اطلاعات مربوط به حساب کاربری:
شما به محض ثبت نام در سایت یا اپلیکیشن دیوار از طریق کدملی و  شماره‌ی تلفن همراه خود، صراحتاً موافقت خود را با ذخیره‌سازی قانونی اطلاعات شخصی خود و استفاده و محافظت دیوار از این اطلاعات، اعلام می‌دارید. لازم به ذکر است کدملی شما در سایت و یا اپلیکیشن نشان داده نمی‌شود.
اطلاعات مربوط به استفاده از دیوار:
همه‌ی افراد می‌توانند بدون ثبت نام به سایت یا اپلیکیشن دیوار مراجعه کنند. هر گونه فعالیت شما در سایت/اپلیکیشن (اعم از این که دارای حساب کاربری باشید یا نه) همچنین محتوای مربوط به آگهی و اطلاعات مربوط به تصاویری که در سایت/اپلیکیشن بارگذاری می‌شود، رصد و به منظور حفظ سطح خدمات و جلوگیری از تخلف و کلاهبرداری، جمع آوری و ذخیره سازی خواهد شد.
اطلاعات فنی جمع‌آوری شده توسط دیوار:
اطلاعات فنی که از کاربران جهت حفظ سطح خدمات و بهبود آن، جمع‌آوری، ذخیره و استفاده خواهد شد، شامل آدرس پروتکل اینترنت (IP)، اطلاعات برند و مدل دستگاه، نوع شبکه و نوع و نسخهٔ مرورگر، اطلاعات مهم دستگاه هنگام وقفه‌ها (Crashes) شامل وضعیت روت بودن یا نبودن دستگاه، میزان کل رم و فضای مصرف‌شده‌ی آن هنگام وقفه، روز و ساعت رخدادها، خاموش یا روشن بودن شبکه‌ٔبی‌سیم، خاموش یا روشن بودن شبکهٔ دیتا، خاموش یا روشن بودن وضعیت رومینگ و گزارش‌های سرور است.
کوکی‌ها:
دیوار ممکن است از کوکی‌ها (cookies) در جمع‌آوری اطلاعات استفاده کند. کوکی‌ها فایل‌های کوچکی هستند که توسط سرور وبسایت بر روی دستگاه شما ذخیره می‌شوند. با استفاده از کوکی‌ها، ما اطلاعاتی را جمع‌آوری می‌کنیم که می‌تواند در صورت ورود شما به حساب کاربریتان، شناسایی علایق و ترجیحات شما را ممکن سازد و بر این اساس محتوای مرتبط با آن‌ها به شما پیشنهاد شود. با فعالیت در دیوار، شما با استفاده دیوار از کوکی‌‌ها موافقت می‌نمایید. بسیاری از مرورگرها امکان غیرفعال کردن کوکی را فراهم کرده‌اند، به این منظور می‌توانید راهنمای مرورگرها را مطالعه کنید.
همچنین، اشخاص ثالثی که به هر نحوی با دیوار همکاری می‌نمایند نیز ممکن است از کوکی‌ها به منظور کسب اطلاعات از علاقه‌مندی‌های شما استفاده نمایند.
سایر اطلاعات:
دیوار به منظور بهبود سطح خدمات و افزایش کیفیت، مکالمات شما با پشتیبانی این مجموعه را ذخیره می‌کند. به علاوه کلیه مکالمات تماس‌های ناشناس نیز با هدف بهبود تجربه‌ی کاربری ذخیره می‌گردند. همچنین ممکن است اقدام به نظرسنجی از طریق ارسال پرسش‌نامه نماید که نظرات اخذ‌شده جمع‌آوری و ذخیره می‌گردد.

 

اطلاعات شخصی شما در اختیار چه اشخاصی قرار می گیرند؟

دیوار موظف است در صورت دستور مراجع قضایی ذیصلاح، در راستای اثبات مطابقت عملکرد خود با قوانین و مقررات کشور، اطلاعات موضوع این سند را در حدود قوانین، در اختیار نهادهای ذی‌ربط قرار دهد.
دیوار ممکن است به اشخاص ثالثی که به منظور ارائه خدمات بهتر با آن‌ها همکاری دارد و یا وابسته به دیوار هستند، جهت اهداف تجاری، کشف و جلوگیری از کلاه‌برداری و سایر فعالیت‌های غیر قانونی، توسعه‌ی محصولات جدید و بهبود ارائه خدمات، اجازه استفاده و پردازش اطلاعات شما را بدهد. همان‌طور که ذکر شد این اطلاعات صرفا با اهداف مذکور در اختیار اشخاص ثالثی که با دیوار همکاری دارند قرار می‌گیرد و دیوار همواره نهایت تلاش خود را در نگهداری از اطلاعات کاربران به عمل آورده و به هیچ وجه این اطلاعات را جهت اهداف تبلیغاتی اشخاص ثالث در اختیار آن‌ها قرار نمی‌دهد.

 

امنیت داده:

حفاظت از اطلاعات حساب کاربران و جلوگیری از دسترسی‌های غیرمجاز به این اطلاعات، یکی از اولویت‌های اصلی دیوار است. بر همین اساس:

بسیاری از خدمات دیوار با SSL‌ رمزگذاری شده‌اند.
برای هر بار ورود به حساب کاربری در دیوار از رمز عبور یک‌بار مصرف (OTP) استفاده می‌شود که تنها با دسترسی به شماره تلفن همراهی که از طریق آن در دیوار، حساب کاربری خود را ایجاد کرده‌اید امکان‌پذیر است.
اطلاعات حساب یا کارت بانکی که در زمان پرداخت وارد می‌کنید، در درگاه بانکی وارد می‌شوند و به هیچ‌ عنوان در دیوار دریافت و ذخیره نخواهند شد و از طریق درگاه بانکی مورد استفاده خواهند بود.
آیا این مقاله مفید بود؟
مقالات مرتبط
چگونه در «دیوار» حساب کاربری بسازم؟
چگونه اپلیکیشن دیوار را دانلود کنم؟
دربارۀ دیوار
پشتیبانی و قوانین
اتاق خبر
دریافت برنامه
ارتباط با پشتیبانی