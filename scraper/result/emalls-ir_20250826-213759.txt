قوانین و مقررات : مهم : لطفا قبل از ایجاد حساب کاربری و استفاده از سایت نسبت به مطالعه دقیق قوانین و مقررات این سایت اقدام بفرمایید. توجه داشته باشید که انتخاب گزینه ""موافقم"" به منزله قبولی و پذیرش تمامی شرایط و ضوابط مندرج در سایت بوده و عدم اطلاع شما از آن قابل پذیرش نخواهد بود . 1.تعاریف شرکت: شرکت الفبای نگاه نوین به شماره ثبت. 526641 به عنوان صاحب امتیاز پلتفرم ایمالز ایمالز: یک جستجو گر فروشگاه و کالا است که اقدام به معرفی و مقایسه کالا ها و فروشگاه ها می نماید و نتیجه این خدمات سهولت و تسریع عملیات انتخاب کالا و خرید بهینه کالا می باشد. سامانه نرم افزاری اعم از سایت و اپلیکیشن جهت ارائه خدمات مقایسه قیمت های کالا و خدمات فروشگاه های مختلف از طریق موتور جستجوی هوشمند نرم افزار : نرم افزار متعلق به ایمالز که به منظور استفاده از خدمات مقایسه قیمت کالا و خدمات فروشگاه ها، حق استفاده موقت از آن مطابق شرایط زیر به کاربران اعطا می شود . پنل کاربری : پنلی است که از طرف "سامانه ایمالز" در اختیار کاربران اعم از فروشگاه ها یا کاربران عادی قرار گرفته و از این طریق می توانند حسب مورد نسبت به اخذ یا ارائه خدمات اقدام نمایند . کاربر عادی: کاربری که قصد استفاده از خدمات مقایسه قیمت ها را دارد. کاربر شخصی حقیقی یا حقوقی است که از خدمات و اطلاعات ایمالز استفاده میکند، کاربر می تواند دارای حساب کاربری در ایمالز باشد و یا حساب کاربری در ایمالز نداشته باشد و از امکانات حساب کاربری استفاده نکند. منظور از فروشگاه وب سایت فروشنده کالا می باشد که فروشنده درخواست درج اطلاعات آن وب سایت در ایمالز را دارد. منظور از فروشندگان و فروشنده، شخصی حقیقی یا حقوقی است که درخواست ثبت اطلاعات تماس ، محصولات و کالاهای خود در ایمالز را نماید. و حداقل یک فروشگاه ثبت شده در ایمالز را دارا میباشد. 2. شرایط عمومی • بازدید از وبسایت ایمالز بدون ایجاد حساب کاربری امکان پذیر و مجاز است ولی برای استفاده از خدمات های دیگر باید حساب کاربری ایجاد شود. • کاربران برای استفاده از خدمات این سامانه ابتدا می بایست نسبت به قبول قوانین و مقررات سایت از طریق انتخاب گزینه موافقم اقدام نمایند و تنها در صورت قبول قوانین و مقررات مجاز به ایجاد حساب کاربری مخصوص ( کاربر عادی / کاربر فروشگاه) و استفاده از خدمات ایمالز میباشند . • پس از ایجاد حساب کاربری ایمیلی جهت فعال سازی حساب کاربری به ایمیل اعلامی وی ، ارسال می گردد. کاربر سه روز مهلت خواهد داشت تا ایمیل را تایید نماید. در غیر این صورت و پس از انقضای مهلت مذکور ، حساب کاربری وی غیر فعال می گردد. بدیهی است در صورت تایید ایمیل ، امکان فعال سازی مجدد حساب کاربری وجود دارد . • در ایمالز، نسخه ای از قوانین و مقررات سایت به آدرس ایمیل ارایه شده که به عنوان نام کاربری کاربران مورد استفاده قرار میگیرد ارسال می گردد . • هرگونه سو استفاده از اسناد و مدارک بارگذاری شده توسط مشتری در سیستم پیگرد قانونی دارد و خدمات دهنده نسبت به حفظ محرمانگی اسناد فوق مسؤل است . • ایمالز در هر زمان می تواند حساب های کاربری کاربران را مسدود کند و در این خصوص ملزم به پاسخگویی نیست و کاربر در این خصوص هیچ گونه حقی برای اعتراض داخل سایت و یا از طریق مراجع قانونی را ندارد. • ایمالز در صورت مشاهده و یا احتمال وجود هر گونه تناقض اطلاعات و نام کاربری وارد شده با اطلاعات واقعی شخص ، می تواند اکانت کاربری کاربران را مسدود کند . برای تایید اطلاعات و اطمینان از صحت اطلاعات در بازه های زمانی مختلف نیز می تواند از کاربر درخواست ارسال اطلاعات تکمیلی داشته باشد. 3.پنل کاربری • شخص حقیق یا حقوقی می تواند نسبت به ایجاد حساب کاربری اقدام نماید . • پنل کابری مختص استفاده شخص ثبت نام کننده است در صورت ارائه نام کاربری و رمز عبور به سایرین، و در نتیجه بروز هر گونه اشکال، ایراد، سوءاستفاده، شخص کاربر مسئول خواهد بود . • مسئولیت حفظ و نگه داری از نام کاربری و رمز عبور با کاربران بوده و کاربران مکلف اند در صورت فراموشی، مفقود شدن یا سرقت اطلاعات حساب کاربری، از طریق ارتباط با پشتیبانی سامانه " ایمالز" را در جریان قرار دهند . • تنها اشخاصی که بیش از ۱۸ سال سن دارند و واجد اهلیت قانونی باشند می‌توانند اقدام به ساختن حساب کاربری نمایند. برای استفاده از خدمات " ایمالز" کاربر مذکور باید نام، نام خانوادگی و شماره همراه خود را در سامانه ثبت کند . • کاربر می‌پذیرد اطلاعات خواسته شده را به صورت صحیح و به‌ روز در سامانه ایمالز وارد نماید . • کاربر متعهد می‌گردد که صرفا با شماره تلفن همراه متعلق به خود نسبت به ثبت نام در سامانه ایمالز اقدام نماید. در غیر این صورت در برابر صاحب امتیاز خط تلفن همراه، تماما مسئول بوده و ایمالز به محض آگاهی از این موضوع نسبت به لغو عضویت کاربر مذکور اقدام خواهد نمود . • هر کابر می تواند هم به عنوان کاربر عادی هم کاربر فروشگاه در سامانه ایجاد نماید. 4. شرایط استفاده • کاربر عادی عضو باید اطلاعات زیر را جهت ثبت نام وارد نماید : نام، نام خانوادگی، ایمیل، شماره موبایل، نام شرکت یا موسسه(در صورت وجود) • سامانه مسئولیتی در قبال عدم انجام تعهدات خود که در نتیجه مواردی خارج از اختیار سامانه نظیر وقوع بلایای طبیعی، شرایط غیرعادی، قطعی کلی شبکه اینترنت و دیتا، خرابی در هاستینگ، فیلترینگ و... باشد، نخواهد داشت . 5. شرایط استفاده کاربران فروشگاهی • کاربران فروشگاهی می بایست اطلاعات زیر را در سامانه بارگذاری کند : نام، نام خانوادگی، ایمیل، شماره تماس اضطرای، شماره موبایل و شماره تلفن ثابت. • ثبت نام به منزله ی پذیرش صلاحیت نمی باشد. تایید صلاحیت فروشگاه از طریق اس ام اس یا ایمیل و یا تماس تلفنی به اطلاع می رسد. • کاربران فروشگاهی میبایست با صداقت اطلاعات مورد نیاز سامانه را در اختیار بگذارند و در صورت مشاهده مغایرت و یا بروز خسارت ناشی از عدم صداقت در ارائه اطلاعات ، اسناد ، مدارک و سایر موارد مورد نیاز، مسئولیت با کاربر فروشگاهی می باشد. • ایمالز صرفا فروشگاه هایی را تایید صلاحیت می کند که دارای مجوز اینماد باشند. ملاک احراز مجوز ، بر مبنای عرف و به طور مثال از طریق کلیک بر روی لوگوی اینماد و مشاهده اطلاعات مجوز است. بنابراین در صورت هرگونه تخلف از ناحیه فروشگاه در خصوص جعل مجوز و موارد مشابه ، ایمالز مسئولیتی ندارد. • تکالیف فروشگاه اینترنتی و رعایت موارد قانونی همچون ارائه فاکتور مورد تایید مراجع ذی ربط به عهده فروشگاه بوده و ایمالز به هیچ عنوان در خصوص کالا و خدمات فروشگاه ها نسبت به ارائه فاکتور اقدام نمی کند. • ایمالز در رد و یا قبول فروشندگان آزاد است و می تواند در هرزمان همکاری خود را بصورت یک طرفه قطع کند. در مواردی که فعالیت فروشگاه خلاف قوانین جاری کشور باشد هیچ پرداخت و یا بازپرداخت وجهی صورت نخواهد گرفت. در موارد دیگر این ای مالز است که تصمیم خواهد گرفت چه میزان از مبلغ موجود در حساب را به کاربر برداخت و یا استرداد کند . • این توافقنامه می تواند برای سایت های خاص و یا کاربران خاص بصورت اختصاصی نوشته و امضا شود اما تا قبل از امضا توافقنامه اختصاصی هر دو طرف موظف به رعایت تمام مواد این توافقنامه آنلاین می باشند که پس از امضا توافقنامه جدید این توافقنامه به خودی خود باطل است . • ایمالز در قبول درج اطلاعات وارد شده و یا عدم درج اطلاعات وارد شده توسط کاربران کاملا مختار است و این حق را برای خود محفوظ می دارد که در هر زمان در صورت نیاز اقدام به نمایش و یا عدم نمایش بخشی و یا تمامی اطلاعات درج شده توسط کاربران نماید و در خصوص این بند نیز کاربر حق شکایت و اعتراض را ندارد. • تمامی فروشندگان موظف هستند تنها کالاهایی را در وب سایت فروشگاه خود ارائه دهند که با قوانین جمهوری اسلامی ایران سازگاری داشته باشد و همچنین حق فروش و ارائه آن کالا برای فروشنده وجود داشته باشد و در صورتی تخطی تمامی عواقب ناشی به عهده فروشنده می باشد. • فروشگاه اینترنتی با قبول همکاری با ایمالزمی پذیرد که کاربران عادی می توانند نسبت به درج نظرات خود درباره فروشگاه در قسمت مربوط اقدام کنند واین امکان تا بعد از اتمام همکاری فروشگاه با ایمالز نیزکماکان وجود خواهد داشت و فروشگاه در این باره حق هیچگونه شکایت و اعتراض را ندارد. • تمامی نظرات نمایش داده شده در ایمالز دربخش نظرات کاربران ، توسط کاربران درج می شود و ایمالز هیچگونه مسئولیتی را در قبال نظرات کاربران را عهده دار نمی باشد. بنابراین فروشگاه اینترنتی در این خصوص نمی تواند از ایمالز حذف یا ویرایش نظرات کاربران را تقاضا کند. 6. حریم خصوصی و اطلاعات محرمانه • سامانه ایمالز تمام تلاش خود را جهت حفظ امنیت اطلاعات کاربران بر عهده می گیرد و با به روز ترین فناوری ها، اقدام به حراست از داده ها می نماید . • اطلاعات اخذ شده از کاربران صرفا جهت بهبود ارائه خدمات، اختصاصی کردن تجربه کاربری، امتیاز دهی به کاربران، پیگیری مطالبات و عودت وجوه در صورت لزوم و هم چنین مکابته و ارتباط با کاربران مورد استفاده قرار می گیرد . • لازم به اشاره است که ایمالز تمامی تلاش خود را جهت حراست از داده های کاربران انجام میدهد اما نظر به عدم امکان تضمین هک نشدن یا ربوده نشدن اطلاعات و داده های کاربران، ایمالز و شرکت مسئولیتی در این خصوص نخواهد داشت . • سامانه ایمالز تعهد می کند داده های کاربران جز در مورد کارکرد همین سایت و سامانه برای مقاصد دیگر به کار نرود . • درسترسی های اخذ شده از کاربران داری حساب کاربری صرفا شامل اطلاعات هویتی و شماره تماس و ایمیل کاربر می باشد. • لازم به اشاره است با شروع همکاری با ایمالز یک نسخه از تمامی اطلاعات فروشگاه در ایمالز درج می شود و با قبول این توافق تمامی مسئولیت هر نوع اطلاعاتی که به درخواست فروشگاه در ایمالز درج شده است از ایمالز سلب می شود و تماما به فروشگاه های ارائه دهنده کالا واگذار میشود. • ایمالز حق حذف و یا حفظ تمامی اطلاعات ، نظرات و مشخصات کالا ها را بر خود محفوظ می دارد و تنها اطلاعاتی از ایمالز حذف می شود که با قوانین جمهوری اسلامی ایران مغایرت داشته باشند و یا دستور مقامات قضایی مبنی بر حذف آن ارائه گردد و در غیر اینصورت حتی با اتمام همکاری با ایمالز اطلاعات درج شده در ایمالز باقی می ماند و فروشگاه حق اعتراض و شکایت را ندارد. 7. مسئولیت ها و تعهدات • ایمالزم از نظر ماهیت یک پلتفورم موتور جستجوی کالا می باشد. بنابراین ایمالز یک فروشگاه اینترنتی یا مارکت پلیس نیست و همچنین دخالتی در عملیات خرید نداشته و خرید به صورت مستقیم از فروشگاه اینترنتی صورت می گیرد و ایمالز در خصوص صحت ، سلامت و اصالت کالای فروشگاه ها مسئولیتی ندارد. • ایمالز به هیچ عنوان در محتوایی که از سایت فروشگاه های اینترنتی در سامانه درج می کند دخل و تصرفی نکرده و بنا براین کاربر عادی که نسبت به انتخاب و خرید از یک فروشگاه خاص اقدام می کند ، طرف قرارداد و حساب با آن فروشگاه بوده و ایمالز مسئولیتی درباره کیفیت کالا و خدمات ، ارسال ، بسته بندی، هزینه ها و به طور کلی هر مورد که ناشی از روابط خرید و فروش آنلاین میان خریدار و فروشگاه اینترنتی است ندارد. • نظر به ماهیت اطلاع رسانی و بانک اطلاعاتی بودن ایمالز ، فروشگاه اینترنتی می بایست کلیه قوانین مربوط به فروش آنلاین کالا و خدمات را وفق مقررات مربوط رعایت کند. همچنین کلیه تعهدات و مسئولیت های ناشی از خرید و فروش آنلاین کالا و خدمات موضوع قانون تجارت الکترونیک همچون حق انصراف از کالا ، لزوم درج اطلاعات کامل محصول ، هزینه های تحمیلی بر خریدار و غیره ، صرفا حاکم بر روابط کاربران عادی و فروشگاه اینترنتی بوده و ایمالز در این خصوص مسئولیتی ندارد. بدیهی است قانون تجارت الکترونیک و سایر قوانین مرتبط تا حد اقتضای ماهیت ایمالز در مورد آن جاری است. • ایمالز هیچگونه دخالتی در روند کارکرد فروشگاه ها و همچنین ارسال کالا و یا دریافت وجه مابین فروشندگان و خریداران ندارد و متعاقبا هیچگونه مسئولیتی در قبال عملکرد فروشگاه را نیز نمی پذیرد •“ ایمالز“ تلاش خود جهت فراهم نمودن امکان استفاده از خدمات نرم‌افزاری خود توسط دستگاه‌های کاربران را بعمل می آورد لیکن تضمینی نسبت به اجرا شدن آن روی همۀ دستگاه‌ها یا همۀ شبکه‌های ارتباطی نخواهد داد . • واحد پشتبانی سامانه به صورت 24 ساعته به صورت ارسال ایمیل و در ساعات اداری به صورت تلفنی و تا ساعت 5 بعد از ظهر نسبت به رفع مشکلات کاربران اقدام می نماید . 8.نحوه پرداخت به کاربران و تسویه (در صورت وجود) • رسید پرداخت های کاربران از طریق الکترونیکی صادر و در پنل کاربرقابل مشاهده است . • کاربرمی پذیرد درصورت پرداخت ناموفق ازطریق درگاه بانکی، شخصا مسئول پیگری وجه کسر شده از سیستم بانکی مربوطه می باشد و از نظر ایمالز، وجه مذکور پرداخت شده محسوب نمی گردد و ایمالز در این خصوص مسئولیتی ندارد . 9.شرایط غیر فعال سازی حساب کاربری در صورت بروز هر یک از وارد زیر یا بنا به دستور مقام قضایی، ایمالز می تواند نسبت به غیر فعال سازی موقت یا دائم حساب کاربری کاربران ، اقدام نماید. ایمالز در صورتی که بخواهد نسبت به این امر اقدام نماید ، ابتدا یک اخطار از طریق پنل یا ایمیل به کاربر ارسال می نماید ، در صورت عدم ترتیب اثر وفق اخطار ارسالی ایمالز ، حساب کاربر را حسب مورد موقت یا دائم غیر فعال می گردد . 10. سایر مقررات • در صورت تغییر قوانین و مقررات ایمالز نسبت به اطلاع رسانی در خصوص آن و اخذ تاییده مجدد نسبت به اطلاع از تغییر قوانین از کابران اقدام می نماید. از تاریخ بارگزاری قوانین جدید در سایت که برای عموم افراد قابل مشاهده باشد، ادعای عدم اطلاع از قوانین قابل پذیرش نخواهد بود . • ایمالز در قبال عدم دسترسی منظم کاربر به وب سایت و عدم بررسی اعلان ها از سوی کاربران مسئولیتی نخواهد داشت . • ایمالز دسترسی مداوم و بی وقفه به سامانه را تضمین نمی نماید . • نحوه ارتباط ایمالز با کاربران از طریق ایمیل، تماس تلفنی و پیامک و کانال های رسمی آن در نرم افزار های پیام رسان می باشد که لیست آنها در سایت موجود است، می باشد. کلیه پیام های سامانه صرفا از طرق مذکور ارسال و مشاهده شده تلقی می گردد . • هرگونه اقدامی از سوی کاربرکه منجر به ورود خسارت به شهرت، اعتبار و دارایی‌های ایمالز شود تخلف از شرایط قراردادی و قانونی تلقی خواهد. ایمالز این حق را برای خود محفوظ می‌داند که حساب کاربر را مسدود کند و در صورت نیاز، علیه شخص مذکور اقدام قانونی انجام دهد و خسارت و حقوق قانونی خود را مطالبه کند . • انتقال مالیکت سامانه به هر نحو به دیگری، موجب لغو حساب های کاربری کاربران نخواهد شد و کاربران همچنان امکان بهره مندی از خدمات سامانه را دارند . • تمامی مالکیت نرم افزار و سامانه متعلق به شرکت الفبای نگاه نوین بوده و کاربران صرفا حق استفاده از سامانه را در محدوده تعیین شده دارند و هیچ گاه، هیچ نوع حق مالکیت و سایر موارد به کاربران تعلق ندارد . • کاربران می پذیرند سامانه جهت اطلاع رسانی ها، خبر رسانی در خصوص رویدادها و تخفیف های ویژه، ایمیل یا پیامک و یا پوش ناتیفیکشن به کاربران ارسال نماید . • کاربر مجاز نیست با استفاده از روش‌های Framing یا Mirroring یا روش‌های دیگر نسخۀ دیگری از خدمات ایمالز را روی سرورهای دیگر ارائه کنند.همچنین کاربرمجازنیست در نرم‌افزارایمالز یا در روش ارائۀ خدمات تغییر یا اخلالی ایجاد کند . • کاربر حق ندارد نرم‌افزار یا اسکریپتی با هدف ایندکس گذاری (Indexing) ، مطالعه یا هر گونه فعالیت داده‌کاوی روی سامانه ایمالز اجرا کند . • کلیه اقدامات کاربران در خصوص اقدام به دسترسی غیر مجاز و سایر فعالیت ها که مشمول قانون مجازات رایانه ای یا سایر مقررات کشور گردد، مورد پیگیری قضایی واقع می شود و کاربر متخلف می بایست علاوه بر تحمل مجازات های قانونی تعیین شده نسبت به جبران خسارات وارده به سامانه نیز اقدام نماید . • کلیه اختلافات مابین فروشندگان و ایمالز بدواً به نحو مسالمت‌آمیز توسط طرفین اختلاف یا نمایندگان آنان به وسیله انجام مذاکرات دوستانه حل و فصل می‌گردد. در صورت عدم حصول توافق در طول مدت حداکثر 90 روز از ارسال اخطاریه از جانب یک طرف دال بر وجود اختلاف و دعوت به مذاکره، موضوع اختلاف جهت داوری به موسسه حقوقی و داوری ویرا دادپرداز مدائن به شماره ثبت 6317 و شناسه ملی 14008028396 به آدرس مشهد، بلوار سجاد ، خیابان خیام جنوبی10[بهزاد] ، خیابان گلایل ، پلاک 37 ، طبقه همکف به عنوان داور مرضی الطرفین انتخاب شد. در صورت انحلال شخصیت حقوقی ، هر یک از اعضای موسسه فوق ، صالح به انجام امر داوری می باشند. داوران علاوه بر مقررات حاکم، عرف تجاری ذیربط را نیز مراعات خواهند نمود. شرط داوری حاضر، موافقت‌نامه‌ای مستقل از تفاهم­نامه اصلی تلقی می‌شود و در هر حال لازم الاجراء است. مطالبه وجوه التزام و خسارات ناشی از نقض تعهدات این تفاهم‌نامه و برداشت از تضامین مشمول این بند نخواهد بود.