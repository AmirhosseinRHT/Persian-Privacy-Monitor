ثبت نام
|
ورود کاربر
4
شهریور 1404
مجله
تبادل نظر
عکس
ویدیو
کلینیک
1. قانون و فرهنگ دو عنصرن که می تونن به راهبری هر جمع و اجتماعی کمک کنن، ما امیدواریم قانون تبدیل به فرهنگ بشه، و این موهبت کاربرای با فرهنگ نی نی سایته.
2. نی نی سایت از هر نظر تابع قوانین کشور ایرانه.
3. نی نی سایت شبکه اجتماعی با موضوع بارداری و بچه داریه.
4. استفاده از نی نی سایت شرط سنی داره و خواندن مطالب نی نی سایت و مشارکت در تاپیک ها برای سن زیر 18 سال توصیه نمیشه و ممنوعه.
5. عضویت در نی نی سایت رایگانه و خدمات پایه در نی نی سایت هیچ هزینه ای برای کاربر نداره. همینطور عضویت در نی نی سایت به این معنا است که شما همه قوانین نی نی سایت رو خوندید ،پس قبول کردید و به اون ها عمل می کنین.
6. هر مطلبی که توی نی نی سایت توسط کاربران نوشته می شه، فکر و ایده و نظر دارنده اکانت و نویسنده اون مطلبه و اصلا به عقیده و فکر و کار پلتفرم و شبکه اجتماعی نی نی سایت مرتبط نیست. بنا براین مسئولیت هر موردی که نشر می شه از عکس و متن و ... به عهده کاربر نویسنده است.
7. توی نی نی سایت چیزی مثل انتشار محدود یا انتشار مخفی وجود نداره و شما هر چیزی رو منتشر کنید برای همه منتشر می شه. پس با آگاهی از این امر اقدام به نشر مطالبتون بکنین.
8. پس از انتشار مطالب امکان درخواست حذف و ... برای کاربر وجود نداره.
9. توی نی نی سایت نام کاربری، نام مستعار و عکس پروفایلتون رو خودتون انتخاب می کنید و هر دو تای اینا باید شایشته باشه.
10. نی نی سایت هیچ محدودیتی برای عضویت خانم ها و آقایون نداره و همه فارغ از جنسیت می تونن از نی نی سایت استفاده کنن، البته که ماهیت سایت و موضوعات اون مربوط به خانم ها است و حق تقدم رو به خانم ها داده و هر چیزی که باعث ایجاد مزاحمت، عدم احساس آرامش در بیان و یا ... برای خانمها بشه مزاحمت محسوب می شه و نی نی سایت اصلا جای کاربر مزاحم نیست.
11. واقعا گفتن نداره وما هم که تو نی نی سایت نداریم، ولی اگه واقعا یکی فکر کرد می تونه بیاد توی نی نی سایت به خانوم ها پیشنهاد دوستی بده و مزاحمتی از این قبیل چیزها !! باید بدونه که سخت در اشتباهه و باید بره جای دیگه ای این کار رو کنه و ما اخراجش می کنیم!
12. در حال حاضر هرگونه خرید و فروش، معامله و جمع آوری کمک های مالی توسط کاربرای نی نی سایت در سایت ممنوعه و نی نی سایت توی این موارد هیچ مسئولیتی نداره. بهتره خودتون حواستون جمع باشه. اگه نیاز به مجاز شدن این موارد بود نی نی سایت تمهیدات لازم این کار رو فراهم می کنه.
13. شما خودتون باید حواستون باشه که اطلاعات شخصی تون رو توی سایت منتشر نکنید، مثل شماره تلفنتون یا آدرس یا اطلاعات هویتی که دوست ندارید کسی بدونه رو نباید منتشر کنید. نی نی سایت تضمین می کنه که هیچ کدوم از اطلاعات کاربران که ثبت شده از طرف نی نی سایت به هیچ شخص ثالثی فاش نمی شه اما اگه خودتون اونا رو منتشر کنید، مسئولیتش با خودتونه.
14. استفاده از نام های تجاری یا افراد خاص ممنوعه مگه این که این ها متعلق به خودتون باشه. تازه بعد اون هم استفاده تبلیغاتی از اکانت به هر صورت ممنوعه و اگه قراره با اکانتتون کار تجاری انجام بدین بهتره از همین اینجا ، فعالیتتون رو با ما درمیون بگذارید، در غیر این صورت شما قوانین سایت رو رعایت نکردین.
15. هر کاربر یک بخش امضا توی نی نی سایت داره که توی اون یک شرح دلخواه از هر چی دوست داره می تونه بنویسه. این بخش واسه آشنایی بیشتر کاربرا با شما است، پس نوشتن تبلیغ، گذاشتن لینک های نا مرتبط، استفاده از متن های آزار دهنده و تحریک کننده یا خدای نکرده الفاظ رکیک یا تفرقه انگیز و سیاسی ممنوعِ ممنوعه.
16. هر فردی اجازه داشتن یک اکانت توی نی نی سایت داره و استفاده از چندین اکانت برای کارهای برنامه ریزی شده، باعث می شه ما اجازه داشته باشیم اکانت های اضافی رو محدود یا مسدود کنیم.

17. اصل احترام به مسئولای نی نی سایت، نسبت به همه مردم و مخاطبان اعم از هر قوم و دین و نژاد، برای مامهم و قابل احترامه و هیچکی حق تخطی از اون رو نداره.
18. برای رسیدگی به مشکلات حق تقدم با کاربری هست که اکانت کاربری تکمیل تری داره.
19. هر کاربر می تونه تا شش عدد تاپیک در هر روز ایجاد کنه و البته به صورت نامحدود در تاپیک دیگران مشارکت کنه. اینکه چرا این قانون وجود داره برای اینه که موضوعات مهم به اطلاع شما برسه و کیفیت تاپیک ها حفظ بشه.
20. تاپیک ها رو توی دسته بندی خودش منتشر کنین. موضوع تاپیک ها هم نباید بر خلاف قوانین ایران و عرف و البته باعث تفرقه و ... باشه.
21. نی نی سایت برای بیان تجربیات شما کنار شماست پس جای رسوا کردن افراد و انتقام گرفتن یا خالی کردن خشم نیست. برای همین هیچ کاربری حق نداره از نی نی سایت برای تسویه حساب های شخصی، بر علیه افراد استفاده کنه. البته اظهار نظر در مورد برند ها و محصولات تجاری و افرادی که دارای شهرت عمومی (برندهای شخصی، بازیگران، و...) تا زمانی که موجب توهین و نسبت دادن جرم نشه، اشکالی نداره. اصلا نی نی سایت برای همین به اشتراک گذاشتن تجربه ها کنار شماست.
22. نسبت دادن جرم به هر فرد یا شرکت یا کسب و کار توی نی نی سایت کلا ممنوعه. این یعنی شما نمی تونی به افراد نسبت هایی مثل: دزد، کلاه بردار، قاتل و ... بدی.
23. نظر دادن توی نی نی سایت مجازه و بهتره(البته این مطلب رو درباره نظر دادن بخونید)، البته توصیه میشه شما ماجرا رو تعریف کنین و نتیجه گیری مستقیم نکنین.
24. فال گرفتن، دعا نویسی کردن، پیشگویی و ازاین ترفندا که کسی بخواد رایگان یا با دریافت پول از افراد اونها رو به سمت خرافه ببره ممنوعه.
25. توی تاپیک ها نسخه پزشکی تجویز نکنین، نظرای پزشکی و درمانی ندین. این خیلی کار خطرناکیه چون می تونه باعث آسیب دیدن افراد بشه و حفظ سلامت افراد خط قرمز نی نی سایته. برای این منظور از بخش کلینیک استفاده کنین.
26. به نظرتون با توجه به قوانین ایران، توی نی نی سایت میشه آموزش استفاده از فیلتر شکن و دور زدن اینترنت و ... رو داد؟ خیر نمیشه.
27. نی نی سایت برای آگاهی و بهبود زندگی شماست، البته که بهبود زندگی به مسایل اقتصادی و سیاسی هم مرتبطه. اما واقعا نی نی سایت اصلا برای این منظور راه اندازی نشده و برای همین نه ما و نه اکثریت کاربرای نی نی سایت دوست ندارن نی نی سایت در زمینه سیاسی دخالتی داشته باشه. واسه همین ما اکانت هایی که وارد این موضوع بشن رو می بندیم تا بتونن به پلتفرم های مختص خودشون فعالیت کنن.
28. توهین ممنوع!! به قومیت، به ملیت، به لهجه، به مسئول، به غیر مسئول، به سلیقه ممنوعه.
29. تهدید کردن افراد که دیگه واقعا از کاربرای ما بعیده، اصلا ما گردن نمی گیریم همچین کاربری رو.
30. مسایلی هست توی جامعه که بهش می گیم عرف جامعه، مثلا جامعه ما در خصوص مسایلی مثل مشروبات الکلی، ازدواج سفید، مواد مخدر و ... مشخصه که چه دیدگاهی داره. پس اگه در این موارد دارید مطلب منتشر می کنید، یادتون باشه مطالب شما نباید جنبه تبلیغ برای این موارد باشه.
31. تمامی مطالب علمی و مقالات سایت که توسط تحریریه نی نی سایت نوشته میشه، درسته با دقت نوشته میشه، اما فقط اطلاع رسانی هستن. اصلا جای نسخه دکتر نیست. پس بهتره با نی نی سایت اطلاعاتتون رو بالا ببرید و با پزشک به درمان بپردازین.
32. ایجاد گروه های فشار ممنوعه! گروه های فشار چی هستن؟ گروه های فشار به عده ای از کاربرا می گن که با هم دیگه قرار می ذارن سر هر موضوعی که حق دارن یا حق ندارن، به یک کاربر یا یک تاپیک هجمه بیارن و باعث بشن فرد از ابراز نظر کردن توی سایت بترسه یا پشیمون بشه یا هر چی. بدون در نظر گرفتن اینکه این افراد حق دارن یا ندارن، نی نی سایت با حذف اون ها فضا رو برای کاربران امن می کنه. پس لطفا به این نکته توجه کنید.
33. آیا می دونستید؟ طبق ماده ۶۴۱ قانون مجازات اسلامی مصوب ۷۵، هرگاه کسی به وسیله‌ تلفن یا دستگاه‌های مخابراتی دیگر برای اشخاص ایجاد مزاحمت کند علاوه بر اجرای مقررات خاص شرکت مخابرات، مرتکب به حبس از یک تا شش ماه محکوم خواهد شد. همچنین طبق ماده۱۴ قانون جرایم رایانه‌ای، هر فردی به وسیله سامانه‌های رایانه‌ای یا مخابراتی یا حامل‌های داده محتویات مستهجن را منتشر، توزیع یا معامله کند یا به قصد تجارت یا افساد تولید یا ذخیره یا نگهداری کند، به حبس از ۹۱ روز تا ۲ سال یا جزای نقدی از پنج میلیون ریال تا چهل میلیون ریال یا هر دو مجازات محکوم خواهد شد. هدف ما ایجاد بستری امن مناسب خانم‌هاست. هرگونه ایجاد مزاحمت و سلب آسایش در فضای نی نی سایت جرمه و برابر قانون پیگیری و برخورد میشه.
34. مسئولیت هر محصول یا خدمتی که در نی نی سایت تبلیغ میشه با تبلیغ دهنده است و مسلما تبلیغ دهنده از طریق قانونی مجوز های خودش رو گرفته و به ما ارائه کرده. پس کیفیت خدمات و محصولاتش رو باید اون نهادی که مجوز بهش داده بررسی کنه نه نی نی سایت. البته که نی نی سایت همیشه سعی می کنه برای کاربرای بهترینش، بهترین ها رو انتخاب کنه.
35. از اونجا که استفاده از نی نی سایت برای کاربران رایگانه و هزینه های نی نی سایت از طریق تبلیغات تامین میشه، هر نوع کارشکنی و ایجاد اختلال توی این مسیر، باعث ایجاد آسیب برای نی نی سایت می شه و کسی حق ایجاد این اختلال برای نی نی سایت رو نداره.
36. نی نی سایت در تغییر قوانین یا وضع قوانین جدید محدودیت نداره و براساس بهبود تجربه کاربر و بهینه سازی حس استفاده از نی نی سایت، می تونه قانون جدید بذاره و یا تغییر بده.
37. در صورت عدم رعایت قوانین و بی توجهی به روح فرهنگ حاکم در نی نی سایت، نی نی سایت مجاز به ایجاد محدودیت یا مسدودیت (دائم یا موقت) برای کاربر خاطی بوده و در انتخاب نوع اعمال محدودیت کاملا مختاره، این مورد به دلیل احترام به حقوق کاربراست.
قبلی بعدی
 تبادل نظر  عکس  ویدیو  کلینیک
قوانین و مقررات تماس با ما

مطالب این سایت تنها جنبه اطلاع رسانی و آموزشی داشته و توصیه پزشکی تخصصی تلقی نمی شوند و نباید آنها را جایگزین مراجعه به پزشک جهت تشخیص و درمان دانست. لطفاً پیش از استفاده از سایت صفحه "شرایط استفاده از سایت" را مطالعه فرمایید. استفاده از این سایت بدان معناست که شما قبلاً صفحه "شرایط استفاده از سایت" را مطالعه کرده و به مفاد آن واقفید. نقل مطالب این سایت با ذکر منبع و نشانی اینترنتی سایت بلامانع است

نسخه: 1.3.0

لاغر شدن آسان شد
مشاهده
لاغر شدن آسان شد
مشاهده
✕
لاغر شدن آسان شد
مشاهده