۱-۴ شرایط عضویت و حساب کاربری

هرکاربر می‌تواند با یک سیم کارت معتبر از هر یک از اپراتورهای تلفن همراه اعم از داخلی یا بین المللی، اقدام به عضویت و ایجاد حساب کاربری در بله نماید. عضویت در بله کاملا رایگان است. هر فرد می تواند هنگام عضویت نام کاربری تعریف نماید. تعریف رمز عبور برای کاربران اختیاری است و می‌تواند از طریق تنظیمات، صورت پذیرد. در صورت اینکه گوشی تلفن همراه کاربر دارای قابلیت شناسایی اثر انگشت باشد، کاربر می‌تواند برای ورود به بله نیز اثر انگشت تعریف نماید. در صورتی که اقدام به نصب بله در گوشی جدید نمایید و وارد حساب خود شوید، تمام مخاطبینی که درحساب بله و در تلفن همراه شما ذخیره شده اند به گوشی جدید انتقال پیدا می‌کنند. همچنین مخاطبین موجود در دفترچه تلفن گوشی جدید، در قسمت مخاطبین حساب شما درج خواهند شد و شما می‌توانید در هر دو تلفن به گفتگو با آنها بپردازید. هر فرد می‌تواند با یک سیم کارت دارای یک حساب کاربری باشد. در هر حساب کاربری فرد می‌تواند دارای حداکثر 100 عدد گروه عمومی یا خصوصی و 10 عدد کانال باشد. امکان انتقال مالکیت کانال یا گروه برای کاربر وجود دارد. هر کاربر می‌تواند در صورت تمایل در هر زمان حساب کاربری خود را خذف نماید. با حذف حساب کاربری کلیه اطلاعات شما در «بله» حذف خواهد شد. در زیر مواردی که پس از حذف حساب کاربری رخ خواهد داد آورده شده است: حذف اطلاعات حساب و نمایه کاربری حذف کلیه پیام‌های متنی، عکس، فیلم، صوت حذف کلیه پیام‌های بانکی و تاریخچه آن حذف شماره کارت‌ها و اطلاعات حساب بانکی حذف مخاطبین و اطلاعات تماس حذف کانال‌هایی که تنها شما مالک آن هستید

۲-۴ حریم خصوصی و محرمانگی کاربر

پیام و تعاملات و تراکنش ها و امور مالی شما، متعلق به شماست و احترام به حریم خصوصی کاربر در فرهنگ سازمانی ما نهادینه شده‌است. پیام‌رسان بانکی بله با رعایت قوانین موضوعه و حقوق شهروندی و بشر، به حریم خصوصی کاربران خود احترام گذاشته و زیرساخت‌های فنی به‌روز جهت حفظ آن را فراهم می‌نماید. پیام‌رسان بانکی بله هیچ دخالت و تصرفی جهت دسترسی، انتقال، تغییر یا حذف محتوا یا محدودسازی دسترسی کاربر به اطلاعات خصوصی را ندارد و هیچگونه پالایشی در اطلاعات تبادل‌شده خصوصی انجام نمی‌دهد. بدیهی است نسبت به اطلاعات، مطالب و تصاویری که قابلیت مشاهده برای عموم دارد، کاربر با مسئولیت خود متعهد به رعایت مقررات و ضوابط قانونی و اخلاقی است. در مواردی که دستور از مقامات صالح قضایی ارسال گردد، بله به لحاظ قانونی متعهد به اطاعت از دستور مقام قضایی است. در موارد زیر اطلاعات کاربر در بله ذخیره می‌شود: شماره تلفن همراه نام کاربری لیست مخاطبین در صورت تایید توسط کاربر سایر موارد مطابق با تنظیمات به درخواست و تایید کاربر باید تذکر داده شود که برخی اطلاعات ضروری به منظور ارائه خدماتی بهتر و متناسب‌تر با اخذ اجازه کاربر و مشخص نمودن تنظیمات توسط کاربر توسط پیام‌رسان بانکی بله جمع‌آوری می‌شوند. بدیهی است کاربران می‌توانند اجازه ی دسترسی بله را مطابق با تنظیمات تعریف‌شده حسب صلاحدید و اراده خود مشخص نمایند و در این خصوص ادعایی نخواهند داشت. کاربران می‌توانند اجازه دسترسی اپلیکیشن بله به مخاطبان خود، تصاویر، فایل‌ها، پیام‌ها، فیلم‌ها و صوت‌های موجود در تلفن همراه یا رایانه شخصی خویش را محدود نمایند که البته منجر به پذیرش محدودیت‌هایی نسبت به امکانات ارتباطی در چارچوب پیام‌رسان می‌گردد. همچنین الگوریتم‌های هوش‌مصنوعی بله از اطلاعات فعالیت کاربر در کانال‌های عمومی جهت ارائه پیشنهادهای عمومی متناسب‌تر به هر کاربر استفاده می‌کند. پیام‌رسان بانکی بله با حمایت از حریم خصوصی کاربران خود، اجازه دسترسی به اطلاعات خصوصی را نداده و این امر را از اولویت‌های خود قرار می‌دهد. استفاده از امکانات «بله» و تایید گزینه تنظیمات و مشخص‌کردن آن به منزله پذیرش و تائید و موافقت با این دسترسی‌ها از سوی کاربران است.

۱-۱-۶ تعریف محتوای مجرمانه

هرگونه توهین و افترا یا اعلام خلاف واقع و نشر اکاذیب نسبت به اشخاص در محیط‌های مجازی نیز مانند محیط‌های واقعی می‌تواند مصادیق جرم انگاری توسط قانونگذار باشد هرگونه محتوای مستهجن موارد فحشاء و سوء استفاده جنسی هرگونه محتوای ترویج خودکشی، خشونت، خودآزاری یا دیگرآزاری لینک‌های فیشینگ و کلاهبرداری و هدایت کاربران به درگاه‌های غیرقانونی هرگونه خرید و فروش غیرقانونی، تجارت اقلام و کالاهای ممنوعه، اعمال خلاف قانون (مثلا خرید و فروش مواد مخدر یا الکلی یا قاچاق یا اجناس ممنوعه، شرط‌بندی، قاچاق انسان، کودک آزاری و هرزنگاری و...) اعمال تروریستی، اقدامات علیه امنیتی ملی، اقدامات علیه تمامیت ارضی و استقلال کشور و نیز جاسوسی و سایر موارد که مطابق با مقررات موضوعه داخلی یا بین المللی جرم تلقی شده‌است موازین مربوط به حقوق مولف، حقوق ناشی از مالکیت ادبی یا هنری، حقوق ناشی از اختراع و سایر موضوعات مرتبط با حقوق مالی

۲-۱-۶ قوانین و شرایط برخورد با محتوای مجرمانه

به‌طور کلی همه پیام‌های شما در گفتگوهای اختصاصی با یک شخص یا اشخاص دیگر( گفتگوی دونفره یا گفتگوی گروهی یا کانال خصوصی) و ماجراهای شما قانونا به عنوان ارتباط غیرعمومی شناخته می‌شود و بیشترین حمایت قانونی در خصوص حمایت از حریم خصوصی شما را در پی دارد. این اطلاعات بدون رضایت شخصی یا الزامات قانونی تحت هیچ شرایطی ذخیره، پردازش، افشاء یا منتشر نشده یا در دسترس دیگران قرار نمی‌گیرد. در این نوع ارتباط، برای جلوگیری از کلاهبرداری، ارسال هرزنامه و یا انواع دیگری از انتشار محتوای مجرمانه (بند ۶-۱-۱)، بله می‌تواند پیام‌ها و محتوای ماجراهایی که توسط کاربران گزارش شده، بررسی کند و درصورتی که مجرمانه‌بودن آن تأیید شود، نسبت به حذف محتوا و برخورد با فرد خاطی اقدام کند. برای کانال‌ها و بازو‌هایی که به‌صورت عمومی در دسترس هستند، بله از الگوریتم‌های خودکار برای آنالیز پیام‌ها برای جلوگیری از انتشار محتوای مجرمانه استفاده می‌کند. همچنین کاربران می‌توانند درصورت مشاهده این موارد، گزارش آن را به بازوی پشتیبانی ارسال یا از گزینه «گزارش محتوای نامناسب» استفاده کنند. در این حالت بله این گزارش‌ها را بررسی می‌کند و درصورت تأیید مجرمانه‌بودن آن، بنابه‌ صلاحدید، برخورد لازم انجام می‌شود. لازم به ذکر است که با کانال‌های خصوصی که لینک دعوت آن‌ها به‌صورت عمومی منتشر شده و گروه‌هایی که بیش از هزار عضو داشته باشند، در حوزه بررسی محتوا، مشابه کانال‌های عمومی رفتار می‌شود. هم‌چنین در حوزهٔ بررسی محتوا، دیدگاه‌های یک کانال مشابه سایر محتواهای آن کانال است.

۲-۶ قوانین عمومی

هر عملی که در دنیای واقعی مصداق تحقق جرم است و ممنوع شده در فضای پیام‌رسان نیز همان حکم را دارد. به عبارت دیگر فضای اپلیکیشن‌های رسمی بخشی از قلمرو حاکمیت قوانین جمهوری اسلامی ایران است و کلیه قوانین رایج کشور در محیط مجازی نیز لازم الاتباع است و مسئولیت حقوقی یا کیفری ناشی از نقض این قوانین با کاربر متخلف است. کاربر مجاز به استفاده از بدافزار، ویروس یا هر آنچه موجب وارد شدن آسیب به زیرساخت‌های نرم افزاری بله شود، نیست. در صورت ورود هر گونه خسارت ناشی از اینگونه اقدامات، پیگرد قانونی از سوی بله به عمل می آید. ارائه هر گونه تبلیغ یا معرفی کانالی در ویترین صرفا به منزله اطلاع رسانی به کاربر بوده و بله نقشی در تایید آن ندارد. خواهشمند است قبل از اتخاذ هرگونه تصمیم دقت لازم را مبذول فرمایید. کاربر مجاز به انتخاب یک کارت به عنوان کارت پیش فرض است. بدیهی است در این صورت کلیه تراکنش‌ها و امور مالی در وهله اول از طریق کارت پیش فرض انتخاب شده از سوی کاربر انجام خواهد شد و در صورت عدم تمایل، کاربر باید سایر کارت های بانکی مورد نظر خود را حسب مورد، انتخاب نماید. پیرو انجام هرگونه تراکنش مالی، رسید آن اعم از موفق یا ناموفق برای کاربر قابل مشاهده خواهد بود. کاربر می تواند برای تراکنشهای انتقال پول کارت به کارت ، توضیح مختصر با سقف تعداد کلمات مجاز تعیین شده، درج نماید. درصورت نقض هریک از قوانین ذکرشده توسط کاربران، بله می‌تواند بنابه ‌صلاحدید، نسبت به محدودکردن دسترسی این کاربران یا مسدودسازی موقت یا دائمی حساب کاربری آن‌ها و همچنین حذف محتوا، گروه یا کانال ناقض قوانین اقدام کند. کاربر می‌تواند جهت اطلاعات بیشتر نسبت به موضوعات جزیی به قسمت سوالات متداول ( FAQ) مراجعه یا با سامانه پشتیبانی بله به شماره 02183386 و ایمیل support@bale.ai تماس حاصل نماید.

۱-۹ پرداخت و تراکنش

کاربران برنامک‌ها به‌ طور مستقیم به یک خدمت ارائه شده توسط شخص ثالث دسترسی دارند؛ «بله» هیچ‌گونه مدیریت، نظارت، تأیید یا ضمانتی بر تراکنش‌های داخل بازو یا مینی‌اپ ندارد. در نتیجه، هرگونه اختلاف، سوء تفاهم و ادعای خسارت در حوزهٔ خطاهای فنی، پرداخت و تراکنش‌ها (چه تصادفی و چه به‌طور عمدی) باید با ارائه‌دهندهٔ خدمت مربوطه مطرح و حل شود. توجه شود که «بله» هیچ‌گونه مسئولیتی در این زمینه ندارد و مسئول خسارت‌ها یا آسیب‌هایی که طرفین درگیر ممکن است متحمل شوند، نخواهد بود.

۲-۹ حفظ حریم خصوصی

۱-۲-۹ داده‌هایی که اپلیکیشن به اشتراک می‌گذارد:

زمانی که کاربر با یک برنامک (مینی‌اپ) کار می‌کند، برنامک به‌طور خودکار آدرس IP او را دریافت می‌کند. علاوه بر این، ممکن است برخی اطلاعات پایه مانند شناسهٔ کاربری بله، نام کاربری، عکس پروفایل، زبان کاربر و برخی پارامترهای رنگی مربوط به تم درون اپلیکیشن او نیز به اشتراک گذاشته شود. هر کجا با تأیید قوانین برنامک‌ها (مینی‌اپ)، پذیرفته می‌شود که این داده‌ها به اشتراک گذاشته شود. «بله» در قبال هرگونه سوء مدیریت، سوء استفاده، یا نادرست مدیریت کردن این داده‌ها توسط ارائه‌دهندۀ خدمت، مسئولیتی ندارد.

۲-۲-۹. داده‌هایی که کاربران به اشتراک می‌گذارند:

کاربران می‌توانند داده‌هایی را با برنامک‌ها به اشتراک بگذارند. از جمله، لوکیشن، دوربین، میکروفن، شماره تلفن، متن یا رسانه. قبل از دسترسی به لوکیشن، دوربین و میکروفن، برنامک اجازهٔ دسترسی می‌خواهد. اگر برنامک داده‌هایی که کاربر اجازهٔ دسترسی به آن را داده‌ است، سوء مدیریت یا سوء استفاده کند، در نهایت کاربر مسئول هرگونه اطلاعاتی است که به اشتراک گذاشته‌ است. بله هیچ‌گونه دسترسی یا کنترلی بر داده‌های به اشتراک گذاشته‌شده بین کاربران و برنامک ندارد. هر داده‌ای که با خود «بله» به اشتراک گذاشته شود، مطابق با سیاست حفظ حریم خصوصی «بله» با آن رفتار می‌شود. در صورت بروز مشکلات کاربران می‌توانند آن را با ما مطرح کنند تا برنامک موردنظر بررسی و در صورت صحت از دسترس خارج شود. «بله» هیچ ضمانتی نمی‌کند که محتوای برنامک یا خدمات ارائه‌شده در آن قابل اعتماد، دقیق، به‌روز، صحیح، کامل، کارآمد، بدون خطا، عاری از بدافزار و سایر عناصر مضر باشد. از این رو هیچ‌گونه تعهد و مسئولیتی در رابطه با کالاها، خدمات، کیفیت، عملکرد و یا در دسترس بودن برنامک‌ها نخواهد داشت.

۳-۹ تغییرات در برنامک‌ها (مینی‌اپ)

بنا به صلاحدید اپلیکیشن «بله»، ممکن است در هر زمان تغییراتی در برنامک‌ها اتفاق بیفتد. در اینصورت «بله» هیچ مسئولیتی در قبال اینکه این تغییرات چگونه ممکن است بر دسترسی و خدمات ارائه شده توسط برنامک تأثیر بگذارد، ندارد. ارائه‌دهندگان شخص ثالث به تنهایی مسئول اطمینان یافتن از در دسترس بودن خدماتشان برای کاربران هستند.

۴-۹ تغییرات در قوانین و شرایط استفاده

قوانین و شرایط برنامک‌ها ممکن است در طول زمان تغییر کند. این تغییرات به مرور زمان در این صفحه وارد می‌شود و می‌توانید به آن دسترسی داشته باشید.

۱-۱۱ قوانین و شرایط برخورد با محتوای غیراخلاقی در کانال‌های فروشگاهی

در صورت مشاهده هر یک از موارد زیر در یک کانال فروشگاهی، درخواست ورود کانال مذکور به صفحه فروشگاه «بله» تأیید نمی‌شود و همچنین در صورتی‌ که این موارد پس از تأیید و ورود به صفحه فروشگاه «بله» مشاهده شود، کانال فروشگاهی فوق از لیست نمایش فروشگاه‌ها در صفحه فروشگاهی «بله» حذف خواهد شد و با فرد ناقض قوانین، مطابق مقررات محتوای مجرمانه پیامرسان «بله» برخورد می‌شود. محتوای مغایر با قوانین جمهوری اسلامی ایران درون مایۀ توهین به مقدسات، اشخاص یا قومیت‌ها هرگونه انتساب به پیام‌رسان بانکی «بله» برای فروش محصولات محتواهای شامل مطالب جنسی، برهنگی، خشونت، خونریزی، مشروبات الکلی و مواد مخدر تجارت کالاهای ممنوعه و هرگونه خرید و فروش غیرقانونی مانند مواد مخدر، نوشیدنی‌های الکلی، قاچاق اجناس ممنوعه، قاچاق انسان، شرط‌بندی، کودک آزاری، هرزه‌نگاری و... لینک‌های فیشینگ، کلاهبرداری و هدایت کاربران به درگاه‌های غیرقانونی انتشار بدون اجازه تصاویر و پیام‌های مشتریان استفاده بدون مجوز از نام، کالا یا خدمات سایر فروشگاه‌ها محتوای دلهره‌آور که بار منفی به مخاطب منتقل کند

۱-۱۳ شرایط عمومی

سرویس معاملات طلای آب‌شده در بله، امکان خرید، فروش و مدیریت موجودی طلای کاربران را فراهم می‌کند. کلیه معاملات طلا در بله تابع قوانین جمهوری اسلامی ایران، مقررات بانک مرکزی و ضوابط اتحادیه طلا و جواهر تهران است. کاربران موظف به رعایت مقررات ضد پولشویی و احراز هویت کامل هستند.

۲-۱۳ احراز هویت

برای استفاده از سرویس معاملات طلا، احراز هویت کامل (شامل ثبت کد ملی، اطلاعات هویتی و شماره حساب بانکی معتبر) الزامی است. در صورت تغییر اطلاعات هویتی، کاربر موظف است بلافاصله اطلاعات خود را به‌روز کند.

۳-۱۳ خرید و فروش طلا

قیمت اعلام‌شده برای طلا در بله، تابعی از قیمت بازار طلا و جواهر تهران است و بله هیچ مسئولیتی در قبال نوسانات آن ندارد. خرید و فروش طلا قطعی است و امکان بازگشت یا لغو معامله پس از تأیید وجود ندارد.

۴-۱۳ کارمزدها

هر معامله خرید یا فروش طلا مشمول کارمزد مشخصی است که پیش از انجام معامله به کاربر اعلام می‌شود. کارمزد تحویل فیزیکی طلا (در صورت درخواست کاربر) به عیار و وزن طلای مورد نظر بستگی دارد.

۵-۱۳ تحویل فیزیکی طلا

کاربران می‌توانند با دارا بودن حداقل ۳۰ گرم طلای آب‌شده در حساب خود، درخواست تحویل فیزیکی دهند. تحویل طلا صرفاً به شخص دارنده حساب یا نماینده قانونی وی (با ارائه مدارک معتبر) امکان‌پذیر است. هزینه بسته‌بندی، ضرب و مالیات بر ارزش افزوده اجرت ساخت، بر عهده کاربر است.

الف) واریز وجه:

کاربران صرفاً می‌توانند از حساب بانکی شخصی خود به نام دارنده حساب در بله اقدام به واریز نمایند. حداقل و حداکثر مبلغ واریز معادل محدودیت‌های روزانه استفاده از کیف پول بله است. واریزها از طریق درگاه پرداخت امن انجام شده و بلافاصله پس از تأیید بانک، به کیف پول کاربر اضافه می‌گردد.

ب) برداشت وجه:

برداشت وجه صرفاً به حساب بانکی به نام خود کاربر امکان‌پذیر است. حداقل و حداکثر مبلغ برداشت به صورت روزانه معادل محدودیت‌های استفاده از کیف پول بله است. مبلغ معادل فروش طلای کاربر در بله، حداکثر تا ۷۲ ساعت کاری به موجودی کیف پول کاربر اضافه می‌شود.

ج) محدودیت‌ها و نکات مهم:

در صورت مشاهده فعالیت غیرعادی (مانند واریز و برداشت مکرر بدون انجام معامله)، بله حق دارد: کاربر موظف است در زمان واریز و برداشت، اطلاعات بانکی را با دقت وارد نماید. بله هیچ مسئولیتی در قبال واریز به حساب اشتباه ندارد.

د) کارمزدها:

واریز وجه بدون کارمزد می‌باشد. برداشت وجه مشمول کارمزد بانکی مطابق نرخ اعلامی در زمان تراکنش خواهد بود. توجه: این شرایط ممکن است با توجه به قوانین بانک مرکزی و مصوبات جدید تغییر کند.

۷-۱۳ مسئولیت‌ها

بله مسئولیتی در قبال نوسانات قیمت طلا و سود یا زیان ناشی از معاملات کاربر ندارد. در صورت بروز خطای فنی یا اشتباه در محاسبات، بله حق اصلاح موجودی و تراکنش‌های کاربر را دارد.

۸-۱۳ محدودیت‌ها

معاملات طلا برای کاربران زیر ۱۸ سال ممنوع است. در صورت تشخیص تخلف (مانند دستکاری قیمت یا سوءاستفاده از سیستم)، بله حق مسدود کردن حساب کاربر و بازگرداندن معاملات را دارد.

۹-۱۳ تعلیق حساب کاربری

بله حق دارد در صورت تخلف کاربر از قوانین (مانند فعالیت متقلبانه، نقض مقررات ضدپولشویی، یا تلاش برای دستکاری بازار) حساب کاربری را به صورت موقت یا دائم مسدود نماید. در صورت تعلیق حساب، موجودی طلای کاربر بلوکه شده و تا زمان رسیدگی کامل قابل دسترسی نخواهد بود. کاربر می‌تواند با ارائه مستندات لازم به پشتیبانی بله، نسبت به بررسی مجدد وضعیت حساب خود اقدام نماید.

۱۰-۱۳ فوت کاربر

در صورت فوت دارنده حساب، وراث قانونی می‌توانند با ارائه مدارک زیر به بله درخواست تسویه حساب نمایند: پس از تأیید مدارک، موجودی طلای متوفی به ریال تبدیل و به حساب بانکی وراث واریز خواهد شد.

۱۱-۱۳ استفاده غیرمجاز از حساب

هرگونه واگذاری حساب به اشخاص ثالث یا استفاده از حساب دیگران برای معاملات طلا ممنوع است. مسئولیت تمامی معاملات انجام شده از طریق حساب، بر عهده دارنده رسمی حساب است. در صورت کشف استفاده غیرمجاز، بله حق دارد: کاربر موظف است در صورت هرگونه احتمال دسترسی غیرمجاز به حساب، بلافاصله به پشتیبانی اطلاع دهد.

۱۲-۱۳ شرایط فورس ماژور

در صورت بروز حوادث غیرمترقبه (مانند اختلال در اینترنت، قطعی سیستم‌های بانکی یا نوسانات شدید بازار)، بله مسئولیتی در قبال تأخیر یا تعلیق معاملات ندارد و این حق را برای خود محفوظ می‌دارد.

۱۳-۱۳ به‌روزرسانی قوانین

بله این حق را برای خود محفوظ می‌دارد که در هر زمان و بدون اطلاع قبلی، نسبت به تغییر، اصلاح یا به‌روزرسانی این قوانین اقدام نماید. ادامه استفاده از سرویس معاملات طلای آب‌شده پس از اعمال تغییرات، به منزله پذیرش نسخه جدید قوانین توسط کاربر خواهد بود. کاربران موظفند به صورت دوره‌ای این صفحه را بررسی نمایند تا از آخرین تغییرات مطلع شوند. در صورت اعمال تغییرات عمده، بله می‌تواند از طریق پیام درون‌برنامه‌ای یا سایر روش‌های ارتباطی، کاربران را مطلع سازد.

قوانین و شرایط استفاده از پیام‌رسان بانکی بله