این سند قراردادی بین شرکت فناوری اطلاعات راست چین، کاربران، خریداران و استفاده کنندگان است. چنانچه بازدیدکننده قصد ثبت نام و خرید از راست چین را دارد، باید قبل از اقدام، شرایط استفاده از محصولات را مطالعه نماید. ورود، عضویت و خرید کاربر از سایت راست چین به منزله پذیرش کلیه قوانین از سمت وی است. در ادامه تمامی مواد و شرایط برای نحوه استفاده کاربر از خدمات و محصولات راست چین آورده شده است.
کاربران باید توجه کنند که کلیه اصول و قوانین راست چین مطابق با قوانین جمهوری اسلامی ایران، قانون تجارت الکترونیک و قانون حمایت از حقوق مصرف کننده است. قرارداد حاضر، حقوق و مسئولیت های کاربران را به هنگام بهره برداری و استفاده از محصولات راست چین بیان می کند. بنابراین کاربران بایستی مفاد درج شده را با دقت مطالعه و برای استفاده از خدمات راست چین تصمیم گیری نمایند. امکان دارد این قوانین در طول زمان تغییر کنند که در همین صفحه متعاقبا اعلام می شوند.
2- راست چین: شرکت فناوری اطلاعات راست چین (مسئولیت محدود) به شماره ثبت ۳۷۷۴۷ و شناسه ملی 10200459227 و نشانی اینترنتی RTL-Theme.com
15- کیف پول: مفهومی مشابه با کیف پول معمولی که در فروشگاه های آنلاین برای خرید و نگهداری اعتبار و اطلاعات حساب مورد استفاده قرار می گیرد. در صورتی که کاربر روی سبد خرید خود کش بک دریافت کنند کیف پول وی برای خرید بعدی شارژ می شود. مبلغ داخل کیف پول دقیقا بعد از هفت روز از ساعتی که پرداخت انجام شده و پول در حساب کاربر شارژ شده است، منقضی خواهد شد. در نظر داشته باشید امکان شارژ کیف پول نیز وجود دارد.
4- کاربر باید در زمان ثبت نام، اطلاعات صحیح و به روز را وارد کند. در صورت استفاده کاربر از اطلاعات شخص دیگر یا عدم صحت اطلاعات و اثبات این مساله، راست چین مجاز است مطابق ماده 8 بند 1 حساب کاربر را مسدود کند و از طریق مراجع قانونی پیگیری نماید. همچنین در صورت تغییر در اطلاعات کاربری، کاربر موظف است اطلاعات را به روز نماید.
5- مسئولیت تمامی اقداماتی که کاربر با نام کاربری خود انجام می دهد به عهده کاربر است. بنابراین باید کاربر در حفظ امنیت آن کوشا باشد و در صورت سرقت و یا مفقود شدن اطلاعات کاربری به راست چین اطلاع دهد.
6- هر کاربربا اطلاعاتی که وارد کرده است اعم از ایمیل و شماره تلفن تنها می تواند یک حساب کاربری داشته باشد. چنانچه کاربر طراح وب می باشد بهتر است برای هر یک از کاربران خود یک اکانت با ایمیل و شماره تماس ایشان ایجاد کند و خرید را با اکانت مربوطه انجام دهد تا بعد از اتمام کار اکانت مذکور را به آنها تحویل دهد. در غیر این صورت امکان انتقال محصول به حساب دیگر وجود ندارد.
در صورتی که کاربر ایمیل را بداند اما به آن دسترسی نداشته باشد، روال احراز هویت متفاوت خواهد بود (این در صورتی می باشد که دسترسی به اکانت داشته باشد) و باید اطلاعات هویتی خود را برای راست چین ارسال کند در غیر این صورت امکان دسترسی به اکانت را ندارد.
10- کاربر می پذیرد که راست چین از طریق اطلاعاتی که وی از قبل در راست چین ثبت کرده برای احراز هویت استفاده کند.
11- کاربر حق ندارد به اشخاص حقیقی یا حقوقی دیگر اجازه استفاده از حساب کاربری خود را بدهد یا حساب خود را به شخص دیگری منتقل کند. مسئولیت تمام فعالیت هایی که از طریق حساب کاربری حقیقی یا حقوقی مذکور انجام می شود به عهده کاربری است که اطلاعات وی ثبت شده است.
14- ممکن است در شرایطی نیاز به ارائه اطلاعات هویتی کاربر باشد. در این صورت کاربر متعهد خواهد بود اطلاعات درخواستی را طبق زمان اعلام شده به راست چین ارائه دهد. در غیر این صورت امکان ارائه خدمات به کاربر وجود ندارد و امکان مسدود کردن حساب وی نیز وجود دارد.
15- اطلاعات کاربران در صورت درخواست مراجع ذی صلاح قضایی در اختیار ایشان قرار خواهد گرفت.
کاربران نباید اطلاعات حساس خود را در سایت راست چین مثلا در پرسش و پاسخ منتشر کنند. راست چین مسئولیت سوء استفاده از این اطلاعات را نمی پذیرد. (مانند انتشار اطلاعات ورود به هاست در بخش پرسش و پاسخ)
6- استفاده از تصاویر محصولات ( کاور، آیکن یا تصاویر به کار رفته در توضیحات)، متن توضیحات، عناوین، پیش نمایش محصولات به جز سایت راست چین تخلف است و مطابق با قوانین جرایم رایانه ای با سوء استفاده کننده برخورد می شود و در صورت لزوم برابر با ماده 8 با آنها رفتار می شود.
1- کلیه محتوای سایت راست چین و طراحی ظاهری آن از جمله علائم تجاری، لوگو، قالب سایت، اثراتی که تحت قانون حمایت از حقوق مولفان و مصنفان و هنرمندان مصوب 1347 هستند، متن، گرافیک، دکمه ها، تصاویر، صداها، کلیپ های تصویری، داده های گردآوری شده و نرم افزار، متعلق به راست چین و یا فروشندگان بنا به و تحت حمایت قوانین جمهوری اسلامی ایران از جمله قانون تجارت الکترونیکی مصوب 1382، قانون حمایت از حقوق مولفان و مصنفان و هنرمندان مصوب 1347 و قانون جرائم رایانه ای مصوب 1388 است.
1- در صورتی که کاربر اقدام به کلاهبرداری یا سایر جرایم رایانه ای مانند پرداخت با کارت مسروقه یا اطلاعات حساب و کارت بانکی شخص ثالث نماید و به موجب آن راست چین، متحمل خسارت مانند پرداخت هزینه اخذ وکیل، هزینه دادرسی و هزینه رفت و آمد به مراجع یا محکوم به پرداخت مبلغی شود. علاوه بر اینکه حساب کاربری وی مسدود می شود، موظف به پرداخت 10 برابر هزینه های انجام شده به راست چین می باشد.
زمانی که راست چین تشخیص بدهد که یک کاربر تخلف کرده یا عضویت وی برای راست چین و فروشندگان مطلوب نیست اقدام به مسدودسازی حساب کاربر می کند. راست چین می تواند در صورت تخلف کاربر از قوانین، حساب کاربر را مسدود کند و خود را ملزم به توضیح درباره علت مسدود کردن حساب کاربر نمی داند.
تغییر در محصولات و فروش آنها به هر نحو غیر مجاز می باشد و برابر قوانین جرایم رایانه ای با سوء استفاده کنندگان برخورد می شود.
استفاده از اطلاعات محصولات راست چین (نظیر کاور، آیکن، اینفوگرافی و ...) در سایت دیگر مگر در موارد بازاریابی.
1- کاربران در بخش پرسش و پاسخ های هر محصول با رعایت قوانین و مقررات نظرات خود را با سایر کاربران به اشتراک می گذارند و یا سوالات خود را قبل از خرید می پرسند. در صورت عدم رعایت قوانین، پرسش، تایید نخواهد شد. پرسش هایی که به تشخیص کارشناسان راست چین تخریب کننده باشند نیز منتشر نخواهند شد. این پرسش ها تبدیل به تیکت می شوند تا پیگیری های لازم انجام شود.
2- کاربر بایستی از درج اطلاعاتی مانند نام کاربری، آدرس سایت های دیگر، ایمیل، شماره تماس و... در این بخش خودداری نماید. در صورت انتشار بنا به صلاحدید کارشناس راست چین، پرسش ویرایش یا تبدیل به تیکت خواهد شد.
5- راست چین امنیت اطلاعات کاربران را تضمین می کند بنابراین امکان ارائه شماره تماس فروشنده از سمت راست چین به کاربر وجود ندارد.
تمامی نیازمندی هایی که در صفحه محصول یا در قوانین استفاده آورده شده اند (مثل IONCUBE loader) باید در محیط تست برقرار باشند.
تبصره: راست چین در نظر دارد که محتوای صحیحی را به کاربر ارائه دهد اما تضمینی در جهت محتوا از جمله صحت، کامل بودن، قابل اتکا بودن آن نمی دهد؛ راست چین مسئولیتی در قبال خساراتی که به جهت افشای اطلاعات، خطاها، اشتباهات، باگ های استفاده از سایت راست چین به کاربران وارد می شود، مسئولیتی نخواهند داشت. همچنین راست چین هیچ مسئولیتی در قبال حذف شدن صفحه های سایت خود، لینک های مرده ندارد و مسئول تاخیر در بارگذاری و عدم کارکرد سایت که ناشی از عوامل غیر قابل پیش بینی، نیروی انسانی، مشکلات اینترنتی، خرابی تجهیزات کامپیوتری، مخابراتی و غیر باشد نیست و کاربر به مسئولیت خود از راست چین استفاده می کند.
خدمات راست چین به همان شکلی که هستند ارائه می شوند و شامل هیچ گونه ضمانتی نمی شوند. راست چین هیچ ضمانتی در خصوص بی عیب بودن، امنیت و... خدمات این سایت نمی دهد. همه ضمانت های کتبی و شفاهی در مورد خدمات راست چین که توسط کارکنان یا سایرین ارائه شود فاقد اعتبار است. راست چین تحت هیچ شرایطی مسئول حوادث احتمالی (مانند از دست رفتن اطلاعات سایت شما) نخواهد بود.
مطابق با ماده 37 قانون تجارت الکترونیکی و مواد 38 و 42 آیین نامه اجرایی قانون تجارت الکترونیکی، قوانین مرجوعی، مشمول محصولات راست چین که بنا بر ماهیت آنها امکان پس دادن آنها از سمت کاربر وجود ندارد، نمی شود.
محیط اینترنت مانند سایر محیط های ارتباطی امن است. اما در هر حال امکان دارد به هر دلیلی اطلاعات در کلیه محیط های ارتباطی شنود شوند. راست چین تلاش می کند تا نگهداری و تبادل اطلاعات کاربران در بستری امن اتفاق افتد. کاربران باید در حفظ اطلاعات کوشا باشند و با احتیاط از این بستر استفاده کنند. راست چین هیچ مسئولیتی در رابطه با امنیت تبادل اطلاعات از شبکه و سرورهای خود با محیط های دیگر را نمی پذیرد.
5- راست چین موظف به حفظ اطلاعات کاربر است و هیچ گونه اطلاعاتی از آنها را در اختیار افراد دیگر قرار نمی دهد.
2- کاربر بایستی طبق قوانین جمهوری اسلامی ایران از سایت راست چین استفاده کند. در صورتی که به سبب عدم رعایت قوانین و مقررات و این قرارداد توسط کاربر، راست چین ملزم به پرداخت مبالغ به مراجع قضایی یا سایر مراجع گردد (مانند هزینه های دادرسی و اخذ وکیل) کاربر موظف است مبالغ پرداخت شده را به راست چین پرداخت نماید.
3- کاربر وظیفه دارد چنانچه که راست چین به سبب عدم رعایت قوانین این سند توسط کاربر، دعوایی علیه وی یا شخص ثالث طرح نماید، هزینه هایی را که راست چین متحمل می شود، مانند هزینه های دادرسی و حق الزحمه وکیل را پرداخت نماید.
4- راست چین از اطلاعات کاربران به عنوان اطلاعات محرمانه محافظت می کند و دسترسی آن توسط افراد دیگر ممنوع است اما در صورت تصمیم و درخواست مقام قضایی ذیصلاح، راست چین موظف به ارائه اطلاعات کاربران به مراجع مذکور است.