اسکای‌روم با رعایت قوانین و مقررات حاکم بر فعالیت­های تجاری کشور جمهوری اسلامی ایران خود را موظف به حفاظت از اطلاعات افرادی که از این وب‌سایت بازدید نموده و یا برای استفاده از خدمات اسکای‌روم در آن ثبت‌نام می‌نمایند می‌داند. این سند که «سند سیاست‌های حفظ حریم خصوصی» نام دارد چگونگی تأمین امنیت داده‌­ها، نحوه جمع‌آوری و استفاده از اطلاعات شخصی و نیز محافظت از حقوق کاربران را شرح می­دهد.
سیاست‌های حفظ حریم خصوصی:منظور این سند است که چگونگی تأمین امنیت داده­ها، نحوه جمع‌آوری و استفاده از اطلاعات شخصی و نیز محافظت از حقوق کاربران را شرح می­دهد.
مشتری/کاربر: هر شخص حقیقی یا حقوقی درخواست کننده خدمات که با ارائه اطلاعات شخصی ویا سازمانی خود به صورت مستقیم ویا از طریق نمایندگی‌ها در سیستم اسکای­‌روم ثبت نام نموده وحساب کاربری فعال دارد واز خدمات اسکای‌­روم به صورت رایگان یا با پرداخت هزینه ماهانه، سالانه ویا موردی استفاده می­کند.
اطلاعات شخصی: کلیه اطلاعات مورد نیاز جهت عضویت در اسکای‌روم و بهره‌برداری از خدمات آن.
اطلاعات محرمانه:اطلاعات شخصی‌ای که توسط مشتری در اختیار اسکای‌روم قرار می­گیرد یا اطلاعات عمومی‌ای که توسط سرورهای اسکای‌روم از مشتری جمع‌آوری می­شوند.
۲.۱.اسکای‌روم در کشور جمهوری اسلامی ایران مستقر است و اطلاعات شخصی ذخیره‌سازی ‌شده توسط آن مشمول قوانین و مقررات کشور جمهوری اسلامی ایران است. اسکای‌روم خود را موظّف می­داند که از اطلاعات شخصی کاربران و مشتریان نهایت مراقبت و حفاظت را به عمل ‌آورد.
۲.۲.ذخیره‌سازی، بارگذاری و ارائه اطلاعات شخصی و یا استفاده از محصولات و یا خدمات اسکای‌روم توسط کاربران به منزله اعلام موافقت آن‌ها با سیاست­های اسکای­‌روم در روند جمع‌آوری و پردازش این اطلاعات از سایت‌های اسکای­‌روم است.
۳.۱.بازدید از وب­سایت‌های زیر مجموعه اسکای­روم بدون نیاز به ارائه اطلاعات شخصی و هویتی نیز ممکن است. با این وجود در حین بازدید از وب‌سایت و یا استفاده از خدمات اسکای‌روم اطلاعات عمومی و ناشناس مانند کوکی‌ها (Cookies)، آدرس آی‌پی (IP)، مشخصات سیستم‌ عامل، مشخصات مرورگر و اطلاعات مشابه دیگر به ‌صورت خودکار و بدون دخالت کاربران توسط سرورهای ارائه ‌کننده خدمات جمع‌آوری می‌شوند. این اطلاعات فاقد مشخصات هویتی و شخصی کاربران بوده و کاملاً جنبه عمومی دارد. لازم به ذکر است که مرورگر اینترنتی کاربران نیز به ‌صورت خودکار بخشی از این اطلاعات ناشناس از قبیل آدرس اینترنتی‌ای که کاربران را به وب‌سایت اسکای‌روم هدایت نموده است، تاریخ و زمان ورود کاربران به وب‌سایت اسکای‌روم و صفحات بازدید شده توسط کاربران را برای سرورهای اسکای‌روم ارسال می‌نماید. با رعایت مقررات این سند در خصوص پردازش و نحوه استفاده از اطلاعات، اسکای­روم می­تواند از این اطلاعات به منظور تحلیل رویه‌ها، فرآیندها و رفتار مشتریان در راستای بهبود عملکرد وب‌سایت و افزایش کیفیت خدمات‌ رسانی و نیز در جهت بازاریابی محصولات استفاده نماید.
۳.۳.اسکای‌روم همچنین اطلاعاتی را که کاربران در موارد زیر و به ‌صورت آگاهانه و با رضایت خود در اختیار اسکای‌روم قرار می‌دهند جمع‌آوری، ذخیره ‌سازی و استفاده می‌نماید. این اطلاعات شامل موارد زیر است:
تماس با اسکای‌روم جهت درخواست اطلاعات، درخواست پشتیبانی، طرح سؤالات و برقراری هرگونه ارتباط با مجموعه اسکای‌روم.۳.۴.اسکای‌روم همچنین می­تواند اطلاعات شخصی کاربران را از نمایندگی‌ها، مشتریان (برگزارکنندگان رویدادها) و یا شرکای تجاری خود دریافت نماید. مادامی که جمع‌آوری این اطلاعات منبطق با توافق‌نامه‌های قانونی و نیز قوانین و مقررات ارائه‌دهندگان اطلاعات باشد و با رضایت کامل کاربران صورت پذیرد اسکای‌روم از آن‌ها استفاده خواهد نمود و مشمول شرایط و ضوابط این سند خواهند بود.۳.۵.ممکن است در روند مذاکرات و یا تبادل اطلاعات مربوط به فروش، ادغام، بازسازی، یا تغییر در مالکیت تمام یا بخشی از تجارت مجموعه اسکای‌روم داده‌های شخصی کاربران با خریداران و یا سهامداران جدید به اشتراک گذاشته شود.۳.۶.پرسنل و کارکنان اسکای‌روم به محتوای جلسات، وبینارها یا پیام­های کاربران اعم از صدا، تصویر، محتوا، ویدیو و فایل‌ها دسترسی نخواهند داشت مگر اینکه کاربری امکان چنین دسترسی‌ای را تقاضا نماید و یا به دلایل قانونی و نیز به منظور حفظ امنیت کاربران و اطلاعات‌‌شان چنین امری از نظر اسکای‌روم لازم و ضروری باشد.۳.۷.اسکای‌روم هیچ‌ گونه مسئولیتی در خصوص محتوای جلسات، پیام­ها، اسناد و یا تصاویری که کاربران در روند استفاده از خدمات اسکای‌روم تبادل می‌نمایند و یا به اشتراک می­گذارند نخواهد داشت. در نتیجه هر گونه مسئولیت قانونی اعم از الزامات مربوط به حفظ حریم خصوصی، نگهداری و حفظ اطلاعات تبادل ‌شده و یا هرگونه مسئولیت در قبال ادعاهای اشخاص ثالث نسبت به حقوق معنوی آثار تبادل ‌شده بر عهده کاربران و یا مدیرانی است که آن جلسات و یا نشست­ها را برگزار کرده­اند.۳.۸.با توجه به اینکه اسکای‌روم بستر برگزاری رویدادهای آنلاین توسط اشخاص حقیقی و حقوقی است و در این بستر نیز امکان تبادل اطلاعات میان کاربران وجود دارد بنابراین محتوا و اطلاعاتی که در جلسات و رویدادها به اشتراک گذارده می­شوند و نیز مشخصات فردی کاربران برای سایر افراد حاضر در جلسات و به ویژه برگزار کنندگان آن‌ها قابل مشاهده است. همچنین سایر افراد حاضر ممکن است با استفاده از ابزارهای جانبی داده‌های به اشتراک گذارده شده را ذخیره نمایند. اسکای‌روم هیچ‌ گونه مسئولیتی در قبال امنیت اطلاعات شخصی کاربران که در محیط برگزاری رویدادها منتشر می‌شود بر عهده نخواهد داشت. بنابراین به کاربران توصیه می‌گردد که به منظور حفاظت از اطلاعات خود از ارائه هر گونه اطلاعات شخصی در محیط رویدادها به سایر افراد جداً خودداری نمایند.
۴.۱.کوکی‌­ها بسته‌­های اطلاعاتی‌ای هستند که به محض ورود به وب­سایت و قبول آن‌ها در کامپیوتر کاربران ذخیره شده و در تشخیص مراجعه مجدد اشخاص، شخصی ­سازی محتوای سایت و به طور کلی جمع‌آوری اطلاعات به منظور ارتقای عملکرد وب­سایت و ارائه خدمات به اسکای‌روم کمک می­کنند.
اسکای‌روم از اطلاعات شخصی جمع‌آوری شده در جهت اهداف اصلی کسب ‌و کار خود که شامل موارد زیر می‌گردد استفاده خواهد نمود:
به منظور رعایت قوانین و مقررات حاکم بر فعالیت اسکای‌روم و نیز پیگیری، رهگیری، شناسایی و معرفی اشخاص حقیقی و حقوقی به مراجع قانونی در صورت بروز هرگونه تخلف و تخطی از قوانین کشور جمهوری اسلامی ایران و نقض توافق‌نامه‌های اسکای‌روم و یا در صورت دریافت شکایت در این خصوص.
۶.۱.اسکای‌روم موظّف به حفاظت از اطلاعات شخصی کاربران بوده و این اطلاعات را تحت هیچ شرایطی به اشخاص ثالث ارائه نخواهد نمود. با این وجود اسکای‌روم تابع قوانین کشور جمهوری اسلامی ایران است و در صورت دریافت حکم قانونی، احضاریه، دستور قضایی و یا هر درخواست رسمی مشابه از مراجع ذی‌صلاح شامل دادگاه­ها، قوای سه‌گانه، سازمان‌های نظارتی مربوطه و هر نهاد صالح دیگر موظّف به ارائه اطلاعات شخصی کاربران در حدّ نیاز و بدون نیاز به اطلاع و کسب اجازه از کاربران خواهد بود.
۶.۲.همچنین اسکای­‌روم می­تواند اطلاعات فاقد هویت کاربران مانند آمار تعداد کاربران را با هدف تبلیغات، بازاریابی، سفارشی ‌سازی و بهبود فعالیت‌های تبلیغاتی خود با شرکت‌های تبلیغاتی، شرکای تجاری و سایر اشخاص ثالث به اشتراک بگذارد.
کاربران همواره می‌توانند اطلاعات شخصی خود را که توسط اسکای‌روم جمع‌آوری شده‌ است بازبینی نموده و نسبت به ویرایش و به‌روزرسانی آن‌ها اقدام نمایند. در صورت تقاضای کاربر مبنی بر حذف داده‌ها، اسکای­‌روم با حسن نیت تلاش منطقی خود را در این راستا به کار خواهد گرفت. با این وجود ممکن است به دلایلی چون وجود سوابق داده‌ها و یا داده‌های پشتیبانی امکان حذف کامل این داده‌ها از سیستم وجود نداشته باشد.
اسکای‌روم با توسل به فرآیندهای مدیریتی، فنّی و فیزیکی از امنیت و محرمانگی اطلاعات شخصی ارسال شده توسط کاربران به منظور حفظ حریم خصوصی کاربران و امنیت آن‌ها حفاظت خواهد نمود. با این وجود لازم به یادآوری است که صرف ­نظر از تمامی تلاش‌ها هیچ سیستم امنیتی‌ای نمی‌تواند کاملاً امن و غیرقابل نفوذ باشد. بنابراین علیرغم تمامی تلاش‌های اسکای‌روم جهت حفظ امنیت اطلاعات کاربران این مجموعه قادر به تضمین امنیت اطلاعات شخصی کاربران نخواهد بود. از این رو اسکای‌روم از کاربران خواستار آن است تا تمامی تمهیدات امنیتی لازم مانند اطمینان از صحت آدرس اینترنتی اسکای‌روم (www.skyroom.online) هنگام ارائه اطلاعات شخصی، تغییر گذرواژه به‌ صورت ماهیانه، استفاده از ترکیب حروف و اعداد، ایجاد گذرواژه‌های پیچیده، به‌روزرسانی مرورگر اینترنتی و سایر اقدامات متناسب مشابه برای افزایش سطح امنیت اطلاعات شخصی خود را به کار گیرند.
تمامی پرداخت­‌ها به اسکای‌روم به صورت آنلاین بوده و در این روش‌ها مشتری به درگاه‌های مستقیم و واسط بانکی متصل می‌شود و اطلاعات محرمانه مالی مشتری به هیچ عنوان در اختیار اسکای‌روم قرار نمی‌گیرد. اسکای‌روم نهایت دقت و حساسیت را در انتخاب درگاه‌های بانکی به کار خواهد گرفت اما مسئولیت امنیت اطلاعات مالی مشتری به هیچ عنوان بر عهده اسکای‌روم نبوده و صاحبان درگاه‌های پرداخت الکترونیک بر اساس توافق‌نامه‌های خود باید پاسخگوی کاربران خود از جمله مشتریان اسکای‌روم باشند.
وب‌سایت اسکای‌روم ممکن است حاوی لینک‌هایی به سایر وب‌سایت‌ها باشد. برخی از این وب‌سایت‌های ثالث ممکن است در قالب شرکای تجاری و با برند اسکای‌روم فعالیت نمایند. اسکای‌روم در انتخاب شرکای تجاری خود دقت و حساسیت بالایی به خرج خواهد داد اما مسئولیت حفظ حریم خصوصی کاربران در وب‌سایت‌های مذکور که توسط اشخاص ثالث اداره می‌شوند بر عهده اسکای‌روم نخواهد بود. هم‌زمان با خروج کاربران از وب‌سایت اسکای‌روم مسئولیت بررسی صلاحیت و راهکارهای‌ امنیت اطلاعات در سایر وب‌سایت‌ها بر عهده خود کاربر خواهد بود.
وب‌سایت اسکای‌روم ممکن است حاوی لینک‌هایی به سایر وب‌سایت‌ها باشد. برخی از این وب‌سایت‌های ثالث ممکن است در قالب شرکای تجاری و با برند اسکای‌روم فعالیت نمایند. اسکای‌روم در انتخاب شرکای تجاری خود دقت و حساسیت بالایی به خرج خواهد داد اما مسئولیت حفظ حریم خصوصی کاربران در وب‌سایت‌های مذکور که توسط اشخاص ثالث اداره می‌شوند بر عهده اسکای‌روم نخواهد بود. هم‌زمان با خروج کاربران از وب‌سایت اسکای‌روم مسئولیت بررسی صلاحیت و راهکارهای‌ امنیت اطلاعات در سایر وب‌سایت‌ها بر عهده خود کاربر خواهد بود.
۱۲.۲.ممکن است در بازه‌های زمانی مختلف این سند، «سند سیاست‌های حفظ حریم خصوصی کاربران»، به‌روز‌رسانی شود و شرایط و مفاد آن تغییر یابد. هر گونه تغییری در این خصوص در ذیل عنوان «حریم خصوصی کاربران» در وب­سایت اسکای‌روم قرار خواهد گرفت. بنابراین به تمامی کاربران توصیه می­شود برای آگاهی از آخرین تغییرات به این صفحه مراجعه نمایند. پس از این به‌روزرسانی‌ها ادامه استفاده کاربران از وب‌سایت و خدمات اسکای‌روم به منزله پذیرش آگاهانه کلیه مفاد سند جدید خواهد بود.