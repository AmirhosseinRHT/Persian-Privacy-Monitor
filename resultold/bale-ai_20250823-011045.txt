حریم خصوصی کاربران باید همواره رعایت شود و اشخاص نسبت به حریم شخصی خویش حمایت شوند و تجسس در گفتگوهای اشخاص علی الاصول ممنوع است.
دسترسی به اطلاعات و اخبار از حقوق شهروندی کاربران است.
شهروندان حق گسترش فعالیت‌های صنفی و فرهنگی خود و نیز کارآفرینی از طریق فضای مجازی دارند. به ویژه اینکه قانونا کسب و کارهای کوچک، صنایع دستی و تولیدات داخلی مشمول حمایت‌های مقرر در قوانین موضوعه هستند.
حفظ امنیت شهروندان از اهمیت بالایی برخوردار است؛ از جمله امنیت اقتصادی در مواردی که تراکنشی از طریق پیام‌رسان‌ها در فضای مجازی انجام می‌شود و امنیت اخلاقی در مواردی که اطلاعاتی از طریق پیام‌رسان‌ها مبادله می‌شود.
همواره زیرساخت‌های لازم و به روز را برای تضمین حقوق کاربران و به ویژه حفظ حریم خصوصی و اطلاعات ایشان فراهم نماید.
برخورداری از زیرساختهای حفظ حریم خصوصی و محرمانگی اطلاعات کاربران را فراهم نموده و جز در موارد قانونی و صرفا حسب دستور قضائی، امکان دسترسی به اطلاعات کاربران نباشد.
«بله» علاوه بر ظرفیت تبادل پیام، می‌تواند بابت تبادل پول و انواع خدمات مالی و بانکی استفاده شود. زیرساخت مالی این اپلیکیشن با حمایت بانک ملی ایران فراهم شده است. . همواره تلاش می‌گردد کلیه استانداردهای مربوط به اطمینان از صحت و امنیت تراکنش‌های بانکی طبق زیرساخت بانکی در این اپلیکیشن نیز توسعه یابد و به روز شود. اطلاعات کاربران به دقت حفظ شده و خدمات بانکی به طور دقیق، سریع و صحیح انجام شود.
هر کاربر می‌تواند در صورت تمایل در هر زمان حساب کاربری خود را خذف نماید. با حذف حساب کاربری کلیه اطلاعات شما در «بله» حذف خواهد شد. در زیر مواردی که پس از حذف حساب کاربری رخ خواهد داد آورده شده است:حذف اطلاعات حساب و نمایه کاربریحذف کلیه پیام‌های متنی، عکس، فیلم، صوتحذف کلیه پیام‌های بانکی و تاریخچه آنحذف شماره کارت‌ها و اطلاعات حساب بانکیحذف مخاطبین و اطلاعات تماسحذف کانال‌هایی که تنها شما مالک آن هستید
پیام و تعاملات و تراکنش ها و امور مالی شما، متعلق به شماست و احترام به حریم خصوصی کاربر در فرهنگ سازمانی ما نهادینه شده‌است.
پیام‌رسان بانکی بله با رعایت قوانین موضوعه و حقوق شهروندی و بشر، به حریم خصوصی کاربران خود احترام گذاشته و زیرساخت‌های فنی به‌روز جهت حفظ آن را فراهم می‌نماید.
پیام‌رسان بانکی بله هیچ دخالت و تصرفی جهت دسترسی، انتقال، تغییر یا حذف محتوا یا محدودسازی دسترسی کاربر به اطلاعات خصوصی را ندارد و هیچگونه پالایشی در اطلاعات تبادل‌شده خصوصی انجام نمی‌دهد.
بدیهی است نسبت به اطلاعات، مطالب و تصاویری که قابلیت مشاهده برای عموم دارد، کاربر با مسئولیت خود متعهد به رعایت مقررات و ضوابط قانونی و اخلاقی است.
باید تذکر داده شود که برخی اطلاعات ضروری به منظور ارائه خدماتی بهتر و متناسب‌تر با اخذ اجازه کاربر و مشخص نمودن تنظیمات توسط کاربر توسط پیام‌رسان بانکی بله جمع‌آوری می‌شوند. بدیهی است کاربران می‌توانند اجازه ی دسترسی بله را مطابق با تنظیمات تعریف‌شده حسب صلاحدید و اراده خود مشخص نمایند و در این خصوص ادعایی نخواهند داشت. کاربران می‌توانند اجازه دسترسی اپلیکیشن بله به مخاطبان خود، تصاویر، فایل‌ها، پیام‌ها، فیلم‌ها و صوت‌های موجود در تلفن همراه یا رایانه شخصی خویش را محدود نمایند که البته منجر به پذیرش محدودیت‌هایی نسبت به امکانات ارتباطی در چارچوب پیام‌رسان می‌گردد. همچنین الگوریتم‌های هوش‌مصنوعی بله از اطلاعات فعالیت کاربر در کانال‌های عمومی جهت ارائه پیشنهادهای عمومی متناسب‌تر به هر کاربر استفاده می‌کند.
پیام‌رسان بانکی بله با حمایت از حریم خصوصی کاربران خود، اجازه دسترسی به اطلاعات خصوصی را نداده و این امر را از اولویت‌های خود قرار می‌دهد.
ممکن است پیام‌های شما در گفتگوهای اختصاصی با یک شخص یا اشخاص دیگر( گفتگوی دونفره یا گفتگوی گروهی یا کانال خصوصی) باشد که در این صورت قانونا به عنوان ارتباط غیر عمومی شناخته می‌شود و بیشترین حمایت قانونی در خصوص حمایت از حریم خصوصی شما را در پی دارد. این اطلاعات بدون رضایت شخصی یا الزامات قانونی تحت هیچ شرایطی ذخیره، پردازش، افشاء یا منتشر‌نشده یا در دسترس دیگران قرار نمی‌گیرد. حفظ و نگهداری و پردازش این اطلاعات تا حدودی که جهت ارائه خدمات در عرف فنی و حقوقی مربوط به پیام‌رسان‌ها ضرورت دارد یا اینکه توسط قانون الزام شده‌است، توسط بله انجام می‌شود و هر یک از کاربران با پذیرش شرایط استفاده به شرح این موافقتنامه نسبت به آن رضایت می‌دهند و متعاقبا نمی‌توانند اعتراضی داشته باشند.
کاربران در تنظیمات می‌توانند اجازه ی نگهداری و حفظ اطلاعات را مطابق با تنظیمات اپلیکیشن جهت تسهیل ارائه خدمات به پیام‌رسان بانکی «بله» اعطا نمایند و صرف تایید کاربر در گزینه تنظیمات این اپلیکیشن به منزله ی اعطای این اجازه است. کاربر با مطالعه ی این شرایط موافقت می‌دارد کلیه ضوابط قانونی را رعایت نموده و مسئولیت محتوای تولید شده یا به اشتراک گذاشته شده توسط خود را بر عهده می‌گیرد.
كاربران در هر زمانی می‌توانند تمامی اطلاعات شخصی ثبت شده خود را تصحیح و یا حتی حساب كاربری خود را حذف كنند و یا پیام‌رسان را ترک نمایند.
لازم است کاربران محترم توجه نمایند که مسئولیت تمامی فعالیت‌هایی که از طریق حساب کاربری انجام می‌‌شود مطلقاً به‌عهده‌ی شخص کاربر است و هر کاربر با ثبت‌نام در اپلیکیشن بله و ایجاد حساب کاربری به نام خود مسئولیت پیام‌‌های صادره از حساب کاربری خویش را پذیرفته و در نتیجه حق هرگونه اعتراض یا ادعا (مبنی بر انکار، تردید یا جعل داده‌ پیام‌های ارسالی) را از خویش سلب و اسقاط می‌‌نماید و لذا ضروری است که کاربر در حفظ اطلاعات کد تایید پیامکی و رمز عبور، حداکثر اقدامات لازم را مبذول دارد و از این طریق مانع سوء استفاده‌ی اشخاص ثالث از آن گردد. همچنین ضروری است که کاربر در صورت ظن به دسترسی ثالث به حساب کاربری خود کاربر در اسرع وقت نسبت به ابطال دسترسی‌های دیگر اقدام نماید و در صورت لزوم پشتیبان اپلیکیشن را مطلع کند تا حساب کاربری مذکور را مسدود نماید و مسئولیت‌های قانونی و ریسک‌های حقوقی برای وی ایجاد نشود.
کاربران محترم اطلاع دارند که پیام‌رسان بانکی بله صرفا می‌تواند امکان استفاده از خدمات تبادل پیام و اطلاعات و برخی امور مالی را فراهم نماید و طبیعتا مجوز فعالیت بله نیز صرفا در همین محدوده است و هرگاه هر یک از کاربران قصد دارند در جهت موضوعات تجاری، اعتباری، خدماتی، اجتماعی، نیکوکاری و فرهنگی خاصی فعالیت نمایند یا کسب و کاری راه بیندازند که حسب قوانین جاری نیازمند به اخذ مجوز یا گواهینامه ویژه ای است، مسئولیت اخذ آن با کاربر بوده و الا ممکن است فعالیت غیرقانونی تلقی شده که طبیعتا پیام‌رسان بانکی بله نمی تواند آن را مورد حمایت قرار دهد.
کاربر محترم عنایت بفرمایید مسئولیت کلیه تراکنش‌های مالی و بانکی بر عهده شما است. لذا خواهشمند است ضمن حفظ محرمانه و ایمن اطلاعات مربوط به کارت بانکی، شماره رمز اینترنتی و CVV2، در انجام امور مالی و بانکی کمال دقت را به عمل آورید.
در صورت بروز هرگونه سوء استفاده از اطلاعات بانکی کاربر به دلیل عدم احتیاط در نگهداری نام رمز و اطلاعات محرمانه مربوط به حساب بانکی یا کاربری بله، عدم دقت در تایید تراکنش‌ها، عدم دقت در تایید حساب مقصد و نام دارنده حسابی که وجه به آن واریز می‌شود و سایر موارد ، کلیه تبعات قانونی بر عهده کاربر است و بله هیچگونه مسئولیتی در این خصوص ندارد. در صورت ورود شماره کارت مقصد نادرست، یا اسکن اشتباه کارت بانکی از آنجا که کلیه عملیات بانکی دو مرحله ای بوده و درمرحله آخر نام دارنده حساب مقصد به کاربر نمایش داده شده و تایید ایشان اخذ می‌شود، کلیه مسئولیت‌های قانونی بر عهده کاربر بوده و بله هیچ مسئولیتی در این خصوص ندارد.
کاربر می تواند نسبت به پرداخت قبوض خود اعم از تلفن، آب، برق، گاز، جریمه و غیره از طریق وارد نمودن شناسه قبض و شماره پرداخت یا اسکن بارکد اقدام نماید. کاربر باید در مرحله اخذ تایید در تطابق اطلاعات با قبض مربوطه دقت نماید و در صورت تایید، مسئولیت ها و تبعات پرداخت بر عهده کاربر است.
به‌طور کلی همه پیام‌های شما در گفتگوهای اختصاصی با یک شخص یا اشخاص دیگر( گفتگوی دونفره یا گفتگوی گروهی یا کانال خصوصی) و ماجراهای شما قانونا به عنوان ارتباط غیرعمومی شناخته می‌شود و بیشترین حمایت قانونی در خصوص حمایت از حریم خصوصی شما را در پی دارد. این اطلاعات بدون رضایت شخصی یا الزامات قانونی تحت هیچ شرایطی ذخیره، پردازش، افشاء یا منتشر نشده یا در دسترس دیگران قرار نمی‌گیرد. در این نوع ارتباط، برای جلوگیری از کلاهبرداری، ارسال هرزنامه و یا انواع دیگری از انتشار محتوای مجرمانه (بند ۶-۱-۱)، بله می‌تواند پیام‌ها و محتوای ماجراهایی که توسط کاربران گزارش شده، بررسی کند و درصورتی که مجرمانه‌بودن آن تأیید شود، نسبت به حذف محتوا و برخورد با فرد خاطی اقدام کند.
هر عملی که در دنیای واقعی مصداق تحقق جرم است و ممنوع شده در فضای پیام‌رسان نیز همان حکم را دارد. به عبارت دیگر فضای اپلیکیشن‌های رسمی بخشی از قلمرو حاکمیت قوانین جمهوری اسلامی ایران است و کلیه قوانین رایج کشور در محیط مجازی نیز لازم الاتباع است و مسئولیت حقوقی یا کیفری ناشی از نقض این قوانین با کاربر متخلف است.
درصورت نقض هریک از قوانین ذکرشده توسط کاربران، بله می‌تواند بنابه ‌صلاحدید، نسبت به محدودکردن دسترسی این کاربران یا مسدودسازی موقت یا دائمی حساب کاربری آن‌ها و همچنین حذف محتوا، گروه یا کانال ناقض قوانین اقدام کند.
کاربر می‌تواند جهت اطلاعات بیشتر نسبت به موضوعات جزیی به قسمت سوالات متداول ( FAQ) مراجعه یا با سامانه پشتیبانی بله به شماره 02183386 و ایمیلsupport@bale.aiتماس حاصل نماید.
بله می‌تواند در هر زمان شرایط و مقررات خود را تغییر داده، حذف، بازنویسی یا اصلاح نماید. کلیه کاربران با تایید این شرط به هنگام عضویت متعهد به رعایت آن هستند. موافقتنامه حاضر از هر نظر تابع قوانین جمهوری اسلامی ایران خواهد بود و این نسخه مرتبا با توجه به بازخورد کاربران و تجربه‌های ناشی از فعالیت به روز شده و به کاربران اطلاع رسانی می‌شود. عدم یادآوری موضوعات قانون در این متن به معنای عدم الزام به رعایت آنها نیست.
اپلیکیشن بله به لحاظ ارائه برخی خدمات بانکی موظف و متعهد به رعایت پروتکل‌های امنیتی و ضوابط و استانداردهای حفاظتی بانک مرکزی است و اساسا اعتبار و سخت‌گیری نظام‌های بانکی در خصوص اطلاعات و فعالیت‌های مرتبط با مشتریان بانکی را دارد و خود را متعهد می‌داند به هیچ وجه اقدامی را بر خلاف ضوابط متداول و مقبول این حوزه انجام ندهد.
کاربران با تأیید قوانین برنامک‌ها (مینی‌اپ) با موارد ذکر شده در حوزه‌های زیر موافقت می‌کنند:
زمانی که کاربر با یک برنامک (مینی‌اپ) کار می‌کند، برنامک به‌طور خودکار آدرس IP او را دریافت می‌کند. علاوه بر این، ممکن است برخی اطلاعات پایه مانند شناسهٔ کاربری بله، نام کاربری، عکس پروفایل، زبان کاربر و برخی پارامترهای رنگی مربوط به تم درون اپلیکیشن او نیز به اشتراک گذاشته شود. هر کجا با تأیید قوانین برنامک‌ها (مینی‌اپ)، پذیرفته می‌شود که این داده‌ها به اشتراک گذاشته شود. «بله» در قبال هرگونه سوء مدیریت، سوء استفاده، یا نادرست مدیریت کردن این داده‌ها توسط ارائه‌دهندۀ خدمت، مسئولیتی ندارد.
کاربران می‌توانند داده‌هایی را با برنامک‌ها به اشتراک بگذارند. از جمله، لوکیشن، دوربین، میکروفن، شماره تلفن، متن یا رسانه. قبل از دسترسی به لوکیشن، دوربین و میکروفن، برنامک اجازهٔ دسترسی می‌خواهد. اگر برنامک داده‌هایی که کاربر اجازهٔ دسترسی به آن را داده‌ است، سوء مدیریت یا سوء استفاده کند، در نهایت کاربر مسئول هرگونه اطلاعاتی است که به اشتراک گذاشته‌ است. بله هیچ‌گونه دسترسی یا کنترلی بر داده‌های به اشتراک گذاشته‌شده بین کاربران و برنامک ندارد. هر داده‌ای که با خود «بله» به اشتراک گذاشته شود، مطابق با سیاست حفظ حریم خصوصی «بله» با آن رفتار می‌شود. در صورت بروز مشکلات کاربران می‌توانند آن را با ما مطرح کنند تا برنامک موردنظر بررسی و در صورت صحت از دسترس خارج شود.
قوانین و شرایط برنامک‌ها ممکن است در طول زمان تغییر کند. این تغییرات به مرور زمان در این صفحه وارد می‌شود و می‌توانید به آن دسترسی داشته باشید.
محتوای ارسالی از سوی متقاضی می‌بایست با هر یک از اصول زیر مطابقت داشته باشد:با اصول و مبانی دین اسلام و قانون اساسی جمهوری اسلامی ایران مغایرت نداشته و در تضاد نباشد؛باعث تشویش اذهان عمومی نگردد؛مخل نظم و آرامش حاکم بر جامعه نباشد؛به اخلاق حسنه حاکم بر جامعه آسیب نرساند؛با سیاست‌های فرهنگی، اجتماعی و اقتصادی کشور مغایرت نداشته باشد؛درون مایه توهین به مقدسات، اشخاص یا قومیت ها را نداشته باش؛شامل شوخی‌های جنسی، برهنگی، خشونت، خون‌ریزی، انتقال موضوعات توام با حس تنفر و یا مشمئزکننده، مشروبات الکلی و مواد مخدر نباشد؛شامل کپی‌رایت‌هایی از جنس حوادث و شایعه پراکنی برای جلب کاربر نباشد؛شامل خبرهای دروغ و زرد نباشد؛از اسم برندهایی با مالکیت غیر استفاده نشود.
با سیاست‌های فرهنگی، اجتماعی و اقتصادی کشور مغایرت نداشته باشد؛
۱-۱۱ قوانین و شرایط برخورد با محتوای غیراخلاقی در کانال‌های فروشگاهی
در صورت مشاهده هر یک از موارد زیر در یک کانال فروشگاهی، درخواست ورود کانال مذکور به صفحه فروشگاه «بله» تأیید نمی‌شود و همچنین در صورتی‌ که این موارد پس از تأیید و ورود به صفحه فروشگاه «بله» مشاهده شود، کانال فروشگاهی فوق از لیست نمایش فروشگاه‌ها در صفحه فروشگاهی «بله» حذف خواهد شد و با فرد ناقض قوانین، مطابق مقررات محتوای مجرمانه پیامرسان «بله» برخورد می‌شود.
کلیه معاملات طلا در بله تابع قوانین جمهوری اسلامی ایران، مقررات بانک مرکزی و ضوابط اتحادیه طلا و جواهر تهران است.
برای استفاده از سرویس معاملات طلا، احراز هویت کامل (شامل ثبت کد ملی، اطلاعات هویتی و شماره حساب بانکی معتبر) الزامی است.
در صورت تغییر اطلاعات هویتی، کاربر موظف است بلافاصله اطلاعات خود را به‌روز کند.
کاربر موظف است در زمان واریز و برداشت، اطلاعات بانکی را با دقت وارد نماید. بله هیچ مسئولیتی در قبال واریز به حساب اشتباه ندارد.
توجه: این شرایط ممکن است با توجه به قوانین بانک مرکزی و مصوبات جدید تغییر کند.
بله حق دارد در صورت تخلف کاربر از قوانین (مانند فعالیت متقلبانه، نقض مقررات ضدپولشویی، یا تلاش برای دستکاری بازار) حساب کاربری را به صورت موقت یا دائم مسدود نماید.
بله این حق را برای خود محفوظ می‌دارد که در هر زمان و بدون اطلاع قبلی، نسبت به تغییر، اصلاح یا به‌روزرسانی این قوانین اقدام نماید.
ادامه استفاده از سرویس معاملات طلای آب‌شده پس از اعمال تغییرات، به منزله پذیرش نسخه جدید قوانین توسط کاربر خواهد بود.
۱۴. تغییرات قوانین و شرایط استفاده از پیام‌رسان بانکی بله
قوانین و شرایط استفاده از پیام‌رسان بانکی بله در زمان‌های مختلف بازنگری شده و امکان اعمال اصلاحات و به‌روزرسانی وجود دارد. هرگونه تغییر در این شرایط و قوانین، بعد از انتشار در صفحه bale.ai/terms اثرگذار خواهد بود. خلاصه تغییرات این شرایط و قوانین عبارتند از:
تغییر ساختاربخش ۶به دو زیربخش ۶-۱ مقررات محتوای مجرمانه و ۶-۲ قوانین عمومی
به‌روزرسانی نحوه درخواست تبلیغات و قوانین محتوا دربخش ۱۰
افزودن شرایط و قوانین استفاده از فروشگاه بله دربخش ۱۱
به‌روزرسانی قوانین و شرایط حذف و آزادسازی شناسه بازو دربخش۶-۲
افزودن قوانین و شرایط برخورد با محتوای مجرمانه در ماجرا بهبند ۶-۱-۲
به‌روزرسانی قوانین محتوا و کانال‌های تبلیغاتی دربخش ۱۰