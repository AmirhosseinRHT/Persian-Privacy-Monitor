براساس قوانین و همچنین با هدف ارائه خدمات بهتر و بهبود تجربه کاربری، برخی از اطلاعات شخصی کاربران توسط وبسایت و اپلیکیشن جاب ویژن جمع‌آوری می‌شود. در جاب ویژن حریم خصوصی کاربران از اهمیت بالایی برخوردار است. از همین رو، این مجموعه متعهد می‌شود که همواره از اطلاعات شخصی کاربران که حین استفاده از خدمات سایت و اپلیکیشن جمع‌آوری می‌شوند، حفاظت کند.
اطلاعات جمع‌آوری شده توسط جاب ویژن تنها در صورت دریافت دستور قضایی و در حدود قوانین در اختیار مقامات قضایی قرار می‌گیرد. استفاده از جاب ویژن نشانگر موافقت افراد با سیاست‌های حریم خصوصی این مجموعه بوده و خواندن این سیاست‌ها برای کاربران ضروری است.
1. اطلاعات حساب کاربری:با وارد کردن شماره تلفن همراه، نشانی پست الکترونیکی و نام و نام خانوادگی خود حین ثبت‌نام در جاب ویژن، موافقت خود را برای ذخیره این اطلاعات در راستای ایجاد و مدیریت حساب کاربری اعلام می‌کنید. لازم به ذکر است که شماره همراه شما به سایر افراد در سایت جاب ویژن نشان داده نمی‌شود. علاوه بر آن، اطلاعات ثبت شده در رزومه‌های کارجویان تنها در اختیار کارفرمایان قرار می‌گیرد و برای سایر افراد قابل مشاهده نخواهد بود.
2. اطلاعات مربوط به استفاده از جاب ویژن:آگهی‌های منتشر شده در جاب ويژن برای تمام افراد،‌ از جمله افرادی که در سایت ثبت نام نکرده‌اند، قابل مشاهده است. به همین دلیل، آگهی‌ها و سایر اطلاعاتی که افراد در سایت بارگذاری می‌کنند، برای بررسی و جلوگیری از هر گونه تخلف و کلاهبرداری جمع‌آوری و ذخیره می‌شوند.
3. اطلاعات فنی جمع‌آوری شده توسط جاب ویژن:جهت ارتقای سطح کیفی خدمات و بهینه‌سازی تجربه کاربری، برخی اطلاعات فنی کاربر جمع‌آوری و پردازش می‌شود. این اطلاعات شامل برند و مدل دستگاه، آدرس آی‌پی (IP)، نوع شبکه و نوع و نسخه مرورگر است. همچنین اطلاعات حیاتی دستگاه در هنگام وقفه‌ها (Crash) از جمله روز و ساعت وقوع آن‌ها، خاموش یا روشن بودن شبکه دیتا، شبکه بی‌سیم و رومینگ، وضعیت روت بودن یا نبودن دستگاه، میزان کل حافظه رم و فضای استفاده‌شده آن در زمان وقفه، و همچنین گزارش‌های سرور جمع‌آوری می‌شود.
4. اطلاعات مربوط به کوکی‌ها (cookies):جاب ویژن ممکن است از کوکی‌ها استفاده کند. کوکی‌ها فایل‌های کوچکی هستند که در دستگاه کاربران ذخیره می‌شوند و به جاب ویژن کمک می‌کنند تا فعالیت افراد را در سایت دنبال کند. با این کار، می‌توان محتوای مرتبط‌تری را به هر کاربر نشان داد و به او کمک کرد تا سریع‌تر آنچه دنبالش است را پیدا کند. همچنین، شرکای تجاری یا سایر اشخاص ثالث که با جاب ویژن همکاری می‌کنند نیز ممکن است از کوکی‌ها برای جمع‌آوری داده‌های مرتبط با علایق کاربران استفاده کنند. استفاده از جاب ویژن به منزله موافقت کاربر با کوکی‌ها است. لازم به ذکر است که می‌توان با مراجعه به بخش تنظیمات مرورگر، استفاده از کوکی‌ها را کنترل کرد.
5. سایر اطلاعات:برای بهبود مستمر خدمات ارائه شده توسط جاب ویژن، این وبسایت از کاربران خود نظرخواهی می‌کند. اطلاعات به دست آمده از نظرسنجی‌ها توسط جاب ویژن جمع‌آوری و ذخیره خواهند شد.
چه اشخاصی به اطلاعات شخصی کاربران جاب ویژن دسترسی دارند؟
1. به منظور حفظ شفافیت و رعایت قوانین کشور، جاب ویژن مکلف است در صورت درخواست مراجع قضایی ذی‌صلاح اطلاعات مرتبط را در چارچوب قوانین در اختیار آن‌ها قرار دهد.
2. برای ارائه خدمات بهتر و بهبود امنیت، جاب ویژن ممکن است اطلاعات کاربران را با برخی اشخاص ثالث به اشتراک بگذارد. این اطلاعات تنها برای اهدافی مانند کشف و جلوگیری از کلاهبرداری، توسعه‌ی محصولات جدید و بهبود خدمات استفاده می‌شود. جاب ویژن برای حریم خصوصی کاربران خود اهمیت زیادی قائل است و هرگز اطلاعات آن‌ها را برای اهداف تبلیغاتی در اختیار دیگران قرار نخواهد داد.
اگر می‌خواهید به داده‌های شخصی خود که توسط جاب ویژن جمع‌آوری شده دسترسی داشته باشید، می‌توانید از طریق ایمیل با ما در ارتباط باشید. برای دسترسی به این داده‌ها باید حتما شماره همراه و رمز ورود به حساب جاب ویژنی خود را داشته باشید. همکاران ما در جاب ویژن درخواست شما را بررسی کرده و اطلاعات مربوطه را در صورت امکان با شما به اشتراک می‌گذارند.
جاب ویژن همواره اقدامات مورد نیاز را برای حفاظت از اطلاعات کاربران خود انجام می‌دهد. داده‌های مالی، از جمله جزئيات حساب‌های بانکی افراد، از مهم‌ترین اطلاعات آن‌ها محسوب می‌شوند. به همین دلیل، هنگام پرداخت در جاب ویژن، مستقیما وارد درگاه بانکی می‌شوید و هیچکدام از اطلاعات مالی شما از جمله شماره کارت، تاریخ انقضا و رمز CVV2 در جاب ویژن ذخیره نخواهند شد و تنها مورد استفاده درگاه بانکی قرار می‌گیرند.